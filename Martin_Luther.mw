[[File:Martin_Luther,_1529.jpg|right|thumb|270px|Mâ-tên Lu-tet]] 
'''Mâ-tên Lu-tet''' ([[1483-ngièn]] chṳ [[1546-ngièn]]) chó-chhôi Ngí-fut-thai-ho̍k thu̍k vùn-ho̍k, yu-yû ho̍k pan-ngièn [[Fap-li̍t]]. Chiap-tén chin-ngi̍p [[Siû-tho-yen]] khú-siû，[[1507-ngièn]] pûn li̍p-vi sṳ̀n-fu. [[1512-ngièn]] sṳ̀n-vì [[Vî-tên-pó]]-thai-ho̍k (Wittenburg) Sṳ̀n-ho̍k-yen Pok-sṳ, sùi-chit kau-su [[Sṳn-kîn]]. 

[[File:Wittenberg Universität 18xx.jpg|thumb|left|Universität Wittenberg]]
Yì-yèn kí ki-siu̍k yî-yèn kau-fi li̍t-fap khú-siû, than mò-lun tû put-nèn tet-tó nui-sîm ke phìn-ôn. Chhṳ̍t-to yû yit-thiên Mâ-tên Lu-tet chhai ngièn-thu̍k Sṳn-kîn sṳ̀, khon-tó “Ngi-ngìn pit-yèn yîn-sin tet-sâng” ([[Lò-mâ-sû]] 1-chông:17-chiet) sṳ̀, thut-yèn kok-siáng to ngièn-lòi ngìn-ke tet-kiu chṳ́-he yîn-vi kí tui [[Song-ti]] ke sin-ngióng yî-khi̍p Song-ti ke ên-su, khì-thâ yit-chhiet ke li̍t-fap vù-nèn pó-chṳn sṳ́-ngìn tet-yî “chhṳ̂n-ngi”. 

Kí liá-ke sin-ngiam ya su-tó thùng-káu kau-su ke chṳ̂-chhṳ̀, kâ-song chhîn-ngién khon-tó ngìn-mìn su-phien mâi su̍k-chhui-kién ke chhìn-hìn. Mâ-tên Lu-tet khôi-sṳ́ kûng-kit kau-fi chhut su̍k-chhui-kién ke chok-fap. 1517-ngièn kí siá tui su̍k-chhui-kién ke Kiú-sṳ̍p-ńg thiàu Lun-mióng khon-fap, chông-thiap chhai Vî-tên-pó-thai-ho̍k ke kau-thòng mùn-héu. Lióng-chû-heu chhòn-phien chhiòn [[Tet-koet]]; si-chû-heu kok-chúng yi̍t-vùn chhòn-phien chhiòn sî-[[Êu-chû]]. Kí ngièn-pún chṳ́-sióng kói-kiet kau-fi yit-phu-fun chṳ-thu, chhiùng-chhṳ́ kí put-chai sṳ̀n-ngin Kau-chûng ke khièn-vî, vì-yû Sṳn-kîn chok-vi khièn-vî.

[[Category:Ngìn-vu̍t]]
[[Category:Kî-tuk-kau Lí̍t-sṳ]]
