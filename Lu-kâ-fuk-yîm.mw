{{Sîn-yok Sṳn-kîn}}
'''Lu-kâ-fuk-yîm''' he [[Sîn-yok Sṳn-kîn]] chûng ke [[Si Fuk-yîm-sû|si pún Fuk-yîm-sû]] chṳ̂-yit, siông-chhòn he [[Hî-lia̍p]] [[yî-sên]] [[Lu-kâ]] só-chok. Liá-pún he si phu fuk-yîm chûng tui [[Yâ-sû]] ke yit-sên、thi̍t-phe̍t he hí-chhû chhièn khi̍p hài-thùng sên-fa̍t mèu-siá chui-tô. [[Sṳ́-thù-hàng-chhon]] ya-he Lu-kâ ke chok-phín.

Lu-kâ he [[Pó-lò]] ke chûi-sùi chá, só-yî yit-pân ngin-vì kì fuk-yîm chûng ke nui-yùng tô-su ngièn chhṳ Pó-lò héu-sut. Ho̍k-chá tui pún-sû ke siá-chok ngit-khì, yû chên-lun. 

Sû-chûng vì-thu̍k thì-tó ke thu̍k-chá he yû miàng-mong ke Thì-â-fî-lò. Chok-chá vông-vông phit-miên chhái-yung ngoi-pâng-ngìn kha-nàn lî-kié ke [[Yù-thai]] su̍t-ngî, chhiong-he “Lâ-pí” khi̍p “Fò-san-nâ” tén-tén, khó-kien ngoi-pâng-ngìn he pún-sû ke chú-yeu siá-chok tui-siong.

== Chú-thì thi̍t-set ==
Pún-sû mèu-siá [[Yâ-sû]] chṳ-san, vàn-chhiòn, mân-yû ên-chhṳ̀, yùng-yeu ke ngìn-sin; khiòng-thiau Kì he vàn-mî ke Ngìn-chṳ́, he phû-sṳ ke kiu-chú, vi sṳ-ngìn tai-lòi phìn-ôn, sṳ́ yùng-yeu kûi-pûn [[Song-ti]] (2-chông：8-14 chiet). 

== Pún-sû thai-mióng ==
# Si-ngièn.
# [[Sṳ̂-sé Yok-hon]] lâu Yâ-sû ke chhut-sên khi̍p thùng-ngièn.
# Yâ-sû tui sṳ́-min.
# Chhai [[Kâ-li-li]] ke chhòn-tho kûng-chok.
# Vông [[Yâ-lu-sat-lâng]] ke lî-chhàng.
# Yâ-lu-sat-lâng ke kûng-chok.
# Su-nan lâu fu̍k-fa̍t.

== Chhâm-cheu ==
* [[Sîn-yok Sṳn-kîn]]

== Chhâm-siòng ==
* [http://www.bible.is/HAKTHV/Luke/1 Lu-kâ-fuk-yîm]

[[Category:Sîn-yok Sṳn-kîn]]
