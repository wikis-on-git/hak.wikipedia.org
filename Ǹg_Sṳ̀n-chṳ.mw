'''Ǹg Sṳ̀n-chṳ''' （''Hon-sṳ''： 吳盛智）, 1944-1983 , he [[Thòi-vân]] [[Hak-kâ-ngìn]] [[kô-sú]], yîm-ngo̍k-kâ, kô-khiuk chok-kâ.

Ǹg Sṳ̀n-chṳ he chhai [[Meù-li̍t-yen]] [[Thai-fù-hiông]] 1944 ngièn 11 ngie̍t 12 ngit chhut-sên.

Chhṳ-se-ngìn ke-sṳ̀ yí-kîn chung-yi [[yîm-ngo̍k]]. [[Seú-ho̍k-káu]] pi̍t-ngia̍p yî-heu yí-kîn hiáu-tet thàn [[gita]]. Hàn-màng pi̍t-ngia̍p kô-chûng-ho̍k, Ǹg Sṳ̀n-chṳ lâu Â-pâ kiet-thin hi sân-tú cho theù-lu. Ngi̍p [[Thòi-vân Pîn-yi̍t chṳ-thu]] （臺灣兵役制度） yû tâm-ngim ngi-kûng-chhui （藝工隊）. Yî-heu kì chhai [[Thòi-pet]] [[Lù-chû-khî]] lòi chhâm-kâ [[Kiú-sâm-không-lo̍k-chhui]] （九三康樂隊）.

Tui Thòi-pet Ǹg Sṳ̀n-chṳ hi [[Thòi-nàm]] lâu sâm-ke hó-phèn-yû lòi kien-li̍p yîm-ngo̍k-chhui hêm-cho [[Sunshine Band]] (陽光合唱團). Ǹg Sṳ̀n-chṳ tâm-ngim kô-sú lâu thàn. Si-ke ngìn yîn-vi chhong Sî-yòng Yîn-vùn Liù-hàng kô-khiuk chhiòn Thòi-vân án yû-miàng.  Yû-ngìn kóng yîn-vi chhai 60 sṳ̀-thoi, yû liá-teû ngìn pûn Thòi-vân heu-sâng-ngìn thâng-to Sî-yòng kô-khiuk, ke sṳ̀-thoi chhiu hêm-cho ''Ngit-kông sṳ̀-thoi'' （陽光）. Liá-teû ngìn m̀-tân-chhiang chhai kûng-khiung vi-só lòi peú-yên ya hien-chhut chhai thien-sṳ-thòi ke chiet-muk. Sunshine Band ya hi to [[Sîn-kâ-phô]] peú-yên.

70 sṳ̀-thoi, Ǹg Sṳ̀n-chṳ khôi-sṳ́ oi chok sîn ke kô-khiuk sṳ́-yung Hak-kâ-fa, chhṳ-kâ ke [[mû-ngî]]. Ǹg Sṳ̀n-chṳ lâu hó phèn-yû [[Ki Li-nàm]] (紀利男) lâu [[Thû Men-hên]] (涂敏恆 ) ha̍p-chok piong-chhut yit-chak Hak-kâ-fa [[chhong-phién]] ''Ngài he Hak-kâ-ngìn'' (捱係客家人). 
 
Ke-sṳ̀ Ǹg Sṳ̀n-chṳ chhai sâm-chak [[thien-sṳ-thòi]] cho [[session musician]] （錄音樂師 / liu̍k-yîm-ngo̍k-sṳ̂）.  Án-ngiòng kôn-chung m̀-voi-nàn thâng-to kì chhai vú-thòi sṳ́-yung Hak-kâ-fa lòi chhong-kô. 

Ǹg Sṳ̀n-chṳ chhong m̀-tân-chhiang chhong phû-thûng liù-hàng kô-khiuk, ya chhong [[Hak-kâ-tiau]], [[Hak-kâ sân-kô]] lâu [[rock]] yîm-ngo̍k ke tiau-ha̍p. Ǹg Sṳ̀n-chṳ yû liá-chúng chhòi-nèn, tui Hak-kâ vùn-fâ yû kiêu-ngau. Só-yî, chhai 1981 ngièn voi piong-chhut yit-chak sṳ́-yung Hak-kâ-fa ke chhong-phién hêm-cho ''[[Mò-yèn]]'' （無緣）.  Ngièn-lòi Mò-yèn pien Ǹg Sṳ̀n-chṳ chui-heu ke chhong-phién, 1983 ngièn yîn-vi fo-chhâ ko-sṳ̂n. Yî-chhièn Thòi-vân-ngìn tân-chhiang thâng-to [[Koet-ngî]] lâu [[Ho̍k-ló-ngî]] ke liù-hàng kô-khiuk, ''Mò-yèn'' pûn ngìn-kâ thâng Hak-kâ-kô chiâng-chiâng ke yîm-ngo̍k. Thi̍t-phe̍t tùi Hak-kâ vi-lòi ke sṳ-thoi, Ǹg Sṳ̀n-chṳ yí-kîn pûn Hak-kâ yîm-ngo̍k-kâ án-thai ke yáng-hióng.
