[[File:NYC Montage 12 by Jleon.jpg|right|thumb|350px|Néu-yok-sṳ.]]
'''Néu-yok-sṳ'''  ([[Yîn-ngî]]: New York City) he [[Mî-koet]] [[ngìn-khiéu]] chui-tô ke [[sàng-sṳ]], ya-he chhiòn [[sṳ-kie]] chui-thai ke [[Tû-fi-khî]] chṳ̂-yit ——[[Néu-yok Tû-fi-khî]] ke fu̍t-sîm. Yì yit-ke sṳ-ki yî-lòi, Néu-yok chhai [[sông-ngia̍p]] lâu [[kîm-yùng]] ke fông-mien fat-fî ki-thai ke chhiòn-khiû yáng-hióng-li̍t. Néu-yok he yit-chho [[Sṳ-kie-kip sàng-sṳ]], chhṳ̍t-chiap yáng-hióng chho̍k chhiòn-khiû ke [[kîn-chi]], [[kîm-yùng]], [[mòi-thí]], [[chṳn-chhṳ]], [[kau-yuk]], khì-chûng [[Lièn-ha̍p-koet]] chúng-phu ya vi-yî liá-ke sàng-sṳ, ku-só Néu-yok ya pûn kûng-ngin vi sṳ-kie chṳ̂ tû. Kì vi-yî [[Néu-yok-chû]] tûng-nàm-phu.
 
Néu-yok-sṳ he Mî-koet chui-thai sàng-sṳ khi̍p thi-yit thai kóng, thùng-sṳ̀ Thai Néu-yok ya-he sṳ-kie thi-si thai [[Tû-fi-khî]], vi-yî Mî-koet [[Thai-sî-yòng]] hói-ngan ke tûng-pet-phu. Liá-sṳ yû [[Man-hâ-tun-khî]], [[Fòng-heu-khî]], [[Pu-lû-khiet-lìm-khî]],[[Pu-lóng-khiet-sṳ̂-khî]], 、[[Sṳ́-thai-tên-tó-khî]] ńg-ke hàng-chṳn-khî. Chhai ngìn-khiéu fông-mien, Néu-yok ya-he chhiòn Mî-koet ngìn-khiéu chui me̍t-si̍p ke chhung-yeu sàng-sṳ, kû-kie yok yû 8,244,910-ngìn kî-chhu chhai 790 phìn-fông kûng-lî ke thú-thi sông.
