Pó-lò thi-sâm-chhṳ lî-hàng pu-tho chên-sûn chhai [[Yî-fut-só]] thìn-liù sâm-ngièn, hó-sṳ́ só-yû he̍t chhai [[Â-se-â-sén]]  ke ngìn tû thâng-kien tho-lî, than [[Kô-lò-sî]] kau-fi ke chhong-sṳ́-ngìn mò-he [[Pó-lò]], yì-yèn khó-nèn he Yî-pâ-fut. Liá-he yit-ke ngoi-pâng-ngìn cham tô-su ke kau-fi. Pó-lò sûi-yèn vi fóng-mun ko Kô-lò-sî kau-fi, than lâu Kô-lò-sî kau-fi ke kôan-he fî-sòng chhîn-me̍t.

Pún-sû he Pó-lò chhai [[Lò-mâ Ti-koet|Lò-mâ]] kâm-ngiu̍k chûng siá-hó ke. Yù-yì Yî-pâ-fut tai-lòi liáu kau-fi ke khiûn-khóng. Pó-lò tet-tî kau-fi chang su mêu-chúng yi-tôn ke vî-hia̍p, só-yî yit-fông-mien siá-sin chhṳ̂n-chan kau-fi sin-mong-oi ke péu-hien, kú-li Kô-lò-sî kau-fi chhai san-sṳ song tô kiet-kó-chṳ́, nang-ngoi yit-fông-mien kien kín-kie sin-thù kiún-sṳ́m fòng chho-ngu ke kau-hiun, miên-tet sṳt-hi fuk-yîm ke phan-mong.

[[Category:Sṳn-kîn]]
[[en:Epistle to the Colossians]]
