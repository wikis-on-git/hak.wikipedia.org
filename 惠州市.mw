{{Hakka-TW|1|Fi-chû-sṳ}}
== 簡介 ==

惠州位於[[廣東省]]東南部，[[珠江三角洲]]東北端，係珠三角經濟區嘅一員。惠州南邊濱臨南海[[大亞灣]]，撈[[香港]]隔海相望，陸上西南邊毗鄰[[深圳]]特區，東北邊臨[[河源市]]，東接[[汕尾市]]，西鄰[[東莞市]]撈[[廣州市]]，在地裡上有“粵東門戶”之稱。<br />

惠州係廣東省歷史名城，有兩千幾年嘅歷史，歷來係[[東江]]流域嘅政治、經濟、文化、交通中心。同時，惠州也係[[客家]]四大州之一，係客家[[華僑]]嘅出海口，係海洋客家文化嘅代表，有客家僑都嘅稱譽。惠州以[[客家文化]]為主導，集古城勝景、道教源流、名士遺址、革命紀念地於一體，係廣東省最美麗嘅城市。<br />

惠州陸地面積達到1.13萬平方公里，常住人口370幾萬人，今轄[[惠城區]]、[[惠陽區]]、[[惠東縣]]、[[博羅縣]]、[[龍門縣]]，設有大亞灣經濟技術開發區撈仲愷高新技術產業開發區兩隻國家級開發區。

== 行政區劃 ==

惠州嘅歷史從公元前214年開始，惠州嘅建制始於214年在今惠州市博羅縣設嘅'''傅羅縣'''。歷史上嘅惠州面積較大，在唔同嘅時期也有唔同嘅管轄範圍。以清朝惠州府行政範圍為例，惠州層管轄過今惠州市全境、河源市全境、東莞市全境、汕尾市全境、深圳市全境、五華縣全境、信豐縣全境。<br />
新中國建立后，惠州市行政區劃多次調整，總體來講，管轄範圍不斷縮小，直至今下嘅惠州市。截至2013年，惠州管轄惠城區、惠陽區、博羅縣、惠東縣、龍門縣三縣兩區，另外還有大亞灣區撈仲愷新區兩隻開發區。2011年底，惠州市縣（區）以下總共劃分為1隻鄉、52隻鎮，16隻街道辦事處。 

== 城市建設 ==
惠州市建成區面積280.39平方公里，建成區綠化覆蓋面積8908公頃；實有鋪裝道路面積2558.38萬平方米，鋪裝道路總長度1817.50公里；供水管道總長度2190.63公里，排水管道長度2331.98公里；供水綜合生產能力136.53萬立方米/日，供水總量28976.82萬立方米，其中居民家庭用水量10536.22萬立方米。


{{惠州各區縣行政區劃}}
{{廣東行政區劃}}
[[Category:地理]]
[[Category:中國]]
[[Category:廣東]]
[[Category:惠州| ]]
[[Category:广东地级市]]
[[Category:南中國海沿海城市|H]]
[[Category:中国特大城市|粤]]
[[Category:全国文明城市|2]]
[[Category:国家卫生城市|粤]]
[[Category:珠江三角洲城市群|地级市]]
