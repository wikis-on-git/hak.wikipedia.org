《緋彈个婭裡婭》（緋弾のアリア，Aria the Scarlet Ammo）係MF文庫J出版个輕小說系列，通稱“亞莉亞”、“緋亞莉”，作者赤松中學，插圖こぶいち，目前日本已推出到第十五卷。繁體中文版由尖端出版代理。簡體中文版由天聞角川代理髮行，湖南美術出版社出版，翻譯人曹逸冰。官方在2010年4月23號正式宣布改編成電視動畫版，在2011年4月14號到6月30號播出12話。2011年12月22號推出13話番外篇，全13話。
直到2012年12月為止，小說日版累計發行量突破400萬本。

=故事簡介=
為矣對抗殘暴罪犯，有緊警察無辦法應付个治安危機个世界裡背，出現矣一種彌補警察不足个武裝偵探，在法律限制內解決個人或係組織个委託，通稱「武偵」。東京武偵高中係專門培育武偵个特殊學校，學生个義務係一定愛帶槍械與刀劍，在邇間學校偵探科二年級个男主角遠山金次，畀自家个一種特殊體質（一種曉在一兜契機下令大腦細胞高度活性化，而且附帶一種奇怪个副作用）深深困擾緊，對邇點佢直頭直尾希望對其他人保密，淨係祈求做得過平凡个校園生活…
可惜事與願違，二年級个遠山金次在一日返學畀人捲落一件「武偵殺手」个炸彈魔攻擊，在鬼打覡公个時節，一隻標緻細妹由天降落來，之後金次與強攻科个超精英─S級武偵神崎·H·婭里婭相遇（外表得人惜、身材細細隻就盡有能力，同時也係隻狂暴而且有攻擊性个細妹），就係邇樣，畀人逼與最強武偵婭里婭組隊个金次，開始矣面對惡死罪犯个日常生活，而佢發夢都想緊个平凡生活也慢慢越來越遠…
