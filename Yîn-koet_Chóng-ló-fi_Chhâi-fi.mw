[[File:Hakka New Testament Swatou.jpg|thumb|right|400px|1920 ngièn-thoi [[Yîn-koet Chóng-ló-fi Chhâi-fi]] chhai [[Sân-thèu-sṳ]] chhut-pán ke "Sân-thèu Hak-ngî Sṳn-kîn Yi̍t-pún".]]
'''Yîn-koet Chóng-ló-fi Chhâi-fi''' (英國長老會差會, [[Yîn-ngî]]: ''' English Presbyterian Mission''')  he [[Yîn-koet]] [[Chóng-ló-fi]] chhai hói-ngoi ke chhòn-kau ki-kèu. [[1847-ngièn]], Yîn-koet Chóng-ló-fi Chhâi-fi khôi-sṳ́ hiong [[Chûng-koet]] chhòn-kau, [[Pîn Vî-liâm]] (賓威廉, [[:en:William Chalmers Burns|William Chalmers Burns]]) chiap-su liá-yit sṳ́-min,  kì kîn-ko [[Hiông-kóng]] to-tha̍t [[Hà-mûn]], kûng-chok sṳ̍p-ngièn heu, Sṳ̂ Ngièu-lî Mu̍k-sṳ̂ (施饒理牧師, Reverend George Smith) kâ-ngi̍p. 

Pîn Vî-liâm chhai [[Hà-mûn]] chhóng-kien Chûng-koet chui fàn-yùng ke chhòn-kau-khî chṳ̂-yit. Kì-têu kien-li̍p [[kau-thòng]], [[ho̍k-káu]] lâu [[yî-yen]]. Yîn-koet Chóng-ló-fi Chhâi-fi tak-chhiam chhai [[Chûng-koet]] fat-chán si-ke chhòn-kau khî-vet: [[Hà-mûn]] khî, [[Sân-thèu]] khî, [[Thòi-nàm]] khî lâu [[Hak-kâ-ngìn|Hak-kâ]] khî. [[Hak-kâ-ngìn|Hak-kâ]]  khî yu kien-li̍p sâm-ke kí-tiám, fûn-phe̍t vi Ńg-kîn-fu (五經富, kîm-ha su̍k-yî [[Kóng-tûng-sén]] [[Ket-sî-yen]]), Sâm-hò-pà (三河壩, kîm-ha su̍k-yî [[Kóng-tûng-sén]] [[Thai-phû-yen]]) lâu [[Sông-hông-yen]] (kîm-ha su̍k-yî [[Fuk-kien-sén]]).  

[[1856-ngièn]] [[Sîn-kau]] [[Yîn-koet]] siên-tho-fi phai-ngìn lòi [[Chhâu-sân]] (潮汕) chhòn-kau, sṳ̀n-li̍p [[Chóng-ló-fi]]. [[1866-ngièn]] [[Yîn-koet-ngìn]] Sṳ̂ Ngièu-lî Mu̍k-sṳ̂  (Reverend George Smith) siên-to [[Sân-thèu-sṳ]] sat-li̍p chhòn-kau-só. 1868-ngièn chin-ngi̍p [[Ket-sî-yen]] Mièn-fù-chṳ́n (棉湖鎮) kien-chho kau-thòng lâu Mu̍k-sṳ̂-lèu. Sâm-ngièn heu chin-ngi̍p [[Hak-kâ-ngìn|Hak-kâ]] thi-vet ke Ńg-kîn-fu, [[河婆街道|Hò-phô]] tén chhú, chhai Hò-phô kien-li̍p lî-pai-thòng. Chṳ̂-heu Ngièu-lî Mu̍k-sṳ̂ fì-koet, kám-chheu [[Â-pak-thin Thai-ho̍k]] (Aberdeen University) chhiu-thu̍k ke lióng-vi thùng-pân thùng-ho̍k [[Ki Tô-na̍p]] (紀多納, Donald MacIver 1852-1910) lâu [[Lí Vî-liâm]] (李威廉, Dr. William Riddel 1853-1910). Ki Tô-na̍p chhai [[1879-ngièn]] chhut-fat lòi-to Chûng-koet, Lí Vî-liâm [[1880-ngièn]] lòi-to Chûng-koet, sṳ̀n-vì Yîn-koet Chóng-ló-fi Chhâi-fi chhai [[Hak-kâ-ngìn|Hak-kâ]] thi-khî siên-kau ke siên-fûng Ki Tô-na̍p Mu̍k-sṳ̂ lâu Lí Vî-liâm [[Yî-sên]] thin-kî chhai kîm-ha su̍k-yî  [[Ket-sî-yen]] Ńg-yùn-chṳ́n (五云鎮). Than-he liá-ke thi-fông mò sṳt-ha̍p cho yit-ke chhòn-kau chûng-sîm khî,Kì-têu yì-yèn chhiên-to Ńg-kîn-fu khî. 

Ńg-kîn-fu [[Hak-kâ-ngìn|Hak-kâ]] khî kau-vu chhai Ki Tô-na̍p, Lí Vî-liâm tén-ngìn khôi-chhóng chṳ̂-heu, fat-chán khoai-suk, kien-li̍p kî-tuk-thù lî-pai-thòng. fuk-yîm [[yî-yen]], [[sṳ̀n-ho̍k-yen]], nàm-káu, ńg-káu. Kì-têu tû-nèn pó-chhṳ̀ vún-thin ke fat-chán. 
Ki Tô-na̍p ngia̍t-sîm ngiên-kiu [[Hak-kâ-ngî|Hak-kâ ngî-ngièn]], chhai Chûng-koet tông-thi ngìn-sṳ Phàng Kín-kô (彭景高) tén-ngìn ke hia̍p-chhu hâ chên yî [[1905-ngièn]] phiên-chho̍k chhut-pán "[[Hak-Yîn Chhṳ̀-tién]] (《客英詞典》Yîn-ngî: ''A Chinese-English Dictionary, Hakka Language as Spoken in Kwangtung Province'' ) .

[[1924-ngièn]] "''' Sân-thèu Hak-ngî Sṳn-kîn Yi̍t-pún'''"  (汕頭客語聖經譯本) he Yîn-koet Chóng-ló-fi Chhâi-fi Chhut-pán-sa (English Presbyterian Mission Press) chhai [[Sân-thèu]] chhut-pán. Sân-thèu yit-tai ke khì-thâ yen heyung [[Hak-ngî]] vi chú; chai kâ-song Sân-thèu ke thi-li hòng-yun chṳ̂ phièn tén yîn-su, sṳ́-tet kì sṳ̀n-vì tông-sṳ̀ [[Hak-ngî]] ke chhòn-pô chûng-sîm. Tông-sṳ̀ [[Thòi-vân Chóng-ló-fi]]  phai [[Chung thiên-kî]] (鍾天枝) mu̍k-sṳ̂ chhièn-vông Sân-thèu ho̍k-si̍p [[Ye̍t-ngìn Pha̍k-fa-sṳ]]   (粵人白話字), ngièn-siên sat-thin he ho̍k-si̍p kîn-ngiam yî-heu, nèn pông-chhu [[Thòi-vân]] [[Hak-kâ-ngìn|Hak-kâ]] sin-thù yúng-yû chhṳ-kâ Â-mê-fa siá-sṳ̀n ke Sṳn-kîn. 
[[Category:Kî-tuk-kau]]

==Chhâm-siòng ==
*[http://bible.fhl.net/new/ob.php?book=45&version=&page=1 Yîn-koet Chóng-ló-fi Chhâi-fi chhai Sân-thèu-sṳ chhut-pán ke Sân-thèu Hak-ngî Sṳn-kîn Yi̍t-pún] (thù-phién)
