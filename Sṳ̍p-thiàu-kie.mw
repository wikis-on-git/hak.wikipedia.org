[[File:Decalogue parchment by Jekuthiel Sofer 1768.jpg|right|thumb|250px|Yit-puk 1768-ngièn tsṳ-tsok ke [[Yù-thai-kau]] Sṳ̍p-thiàu-kie sû-kién.]]
'''Sṳ̍p-thiàu-kie''' he [[Sṳn-kîn]] ki-tsai ke Song-ti [[Yâ-fò-fà]] tsia-khiéu [[Yî-set-lie̍t]] ke siên-tî lâu tsung-phu tshu̍k liâng-siu [[Mô-sî]] hiong Yî-set-lie̍t mìn-tshu̍k pân-pu ke Sṳ̍p-thiàu kûi-thin. Kîn-kí Sṳn-kîn ki-tsai liá-he Song-ti tshîn-tshṳ yung tsṳ́-thèu siá-tshai sa̍k-pán song, yèn-heu pûn-ngìn piong-hâ [[Yok-khui]] nui. 
Sṳ̍p-thiàu-kie tui Yî-set-lie̍t-ngìn ke sên-fa̍t yû kóng-fat ke yáng-hióng, than-he [[Yâ-sû]] ya tsên-sûn tsṳ́-tshut, [[Yù-thai-ngìn]] ku-yi tshìm-tsáu li̍t-fap ke khûng-vi, tsit tîn-ko li̍t-fap ke yok-suk. 

== Nui-yùng ==
* Thi-yit kie: Tshù-liáu [[Song-ti]] [[Yâ-fò-fà]] yî-ngoi, put-khó yû phe̍t-tsak sṳ̀n. (3-tsiet) 
* Thi-ngi kie: Put-khó vi-liáu tshṳ-kí tiâu-khiet ngiéu-siong. (4-6 tsiet)
* Thi-sâm kie: Put-khó nong-kóng Song-ti Yâ-fò-fà ke miàng-è. (7-tsiet) 
* Thi-si kie: Tông ki-ngiam [[ôn-sit-ngit]] tsok-vì sṳn-ngit. (8-11 tsiet) 
* Thi-ńg kie: Tông hau-kin fu-mû. (12-tsiet) 
* Thi-liuk kie: Put-khó sat-ngìn. (13-tsiet) 
* Thi-chhit kie: Put-khó kiên-yìm. (14-tsiet) 
* Thi-pat kie: Put-khó thêu-tshṳ̀. (15-tsiet)
* Thi-kiú kie: Put-khó tsok ká kien-tsṳn ham-hoi ngìn. (16-tsiet) 
* Thi-sṳ̍p kie: Put-khó thâm-lien ngìn-ke fòng-vuk, ya put-khó thâm-lien ngìn-ke tshî-tsṳ́ 、phu̍k-ngìn, [[ngiù-è]], [[lì-è]] tén-tén. (17-tsiet) 

== Tshâm-kháu ==
* [http://www.gods-10-commandments.com/index.html Sṳ̍p-thiàu-kie]

[[Category:Yù-thai-kau]]
[[Category:Kî-tuk-kau]]
