{{Hakka-TW|1|Liuk-si Sṳ-khien}}
'''六四事件''', 也喊做 '''八九學運''' 同 '''天安門事件''', 係 1989年 4月 15日 至 1989年 6月 4日 之間在 [[北京]] 發生 嘅 一次 學生 [[抗議]] [[示威]] 事件, 後來分  [[中國共產黨]] 鎮壓.
==死忒嘅人數==
一般認為死傷主要發生在軍隊開去天安門嘅路上（木樨地係其中一個死傷比較多嘅地方）；關於天安門廣場內嘅死傷，就有唔同嘅講法。柴玲在6月8號嘅錄音講，「有人話同學死二百幾人矣，亦有人講廣場已經死四千幾矣。具體嘅數字到今下涯等都唔知。」中共政府發言人同軍隊嘅官員在電視上否認6月4號天安門上死人。但係當時嘅北京醫院都滿矣，到今下中共政府都無公佈六四死亡人數同名單。丁子霖教授個17歲嘅子蔣捷連在6月3號晚分中共軍隊槍殺，所以開始聯繫其他死難者家屬，收集六四死難者名單。到2006年6月為止，自原本嘅155人，增加至186人。

根據錄影帶同中國官方嘅記載，戒嚴部隊開到天安門廣場嘅時候，廣場裏肚猶有幾千個學生留在紀念碑附近唔肯走，分軍隊圍住，逼佢等解散。劉曉波分差人拉去後，在中國中央電視台講：「見唔到軍隊向廣場上嘅學生開槍」（大意）。針對柴玲嘅講法，一直在天安門廣場留守到最後一刻嘅台灣歌手侯德健在紀錄片《天安門》中講到：「事實還吂夠莫？做麼個愛用大話對抗大話？」。但是丁子霖在尋訪死難者嘅時候發現，清場嘅過程中，中共軍隊曾經向廣場裏肚個學生開槍重殺死嘅學生，比如講中國人民大學嘅學生程仁興，在廣場中心嘅國旗桿下分戒嚴士兵亂槍打死；北京農業大學園藝系嘅碩士研究生戴金平，在紀念堂附近分士兵槍殺。不過到今下為止，冇有來自可靠來源嘅錄像證實六月四號該日天安門廣場裏肚有屠殺行為。

根據當時北京嘅市長陳希同在《關於制止動亂同平息反革命暴亂嘅情況報告》裏肚講「在幾天嘅暴亂肚」「戒嚴部隊戰士、武警戰士、公安干警負傷六千幾人，死幾十人」「有三千多名非軍人受傷，二百多人死，包括三十六個大學生。」中共控制嘅新聞媒體發表過有解放軍官兵分憤怒嘅群眾焚燒以後嘅錄像同照片。死嘅軍人後來分中央軍委授予「共和國衛士」嘅稱號，總共有十人，其中六人係在長安街翠微路口轉彎嘅時候因為車速太快翻車，油箱擦著地板起火過身。海外好多媒體嘅報導講死亡嘅人數超過一千人，戒嚴部隊死十幾人。好多北京市民、學生同獨立媒體對該件事嘅報道為中國政府暴力鎮壓同屠殺和平示威嘅學生同市民，世界上都有媒體喊其做「六四屠殺」抑是「天安門屠殺」。中國政府在當時嘅《人民日報》同《解放軍報》裏肚，講六四事件係「英勇嘅人民解放軍取得鎮壓反革命暴亂嘅偉大勝利」。

[[Category:中華人民共和國]]
