'''六四事件''', 也喊做 '''八九學運''' 同 '''天安門事件''', 係 1989年 4月 15日 至 1989年 6月 4日 之間在 [[北京]] 發生 嘅 一次 學生 [[抗議]] [[示威]] 事件, 後來分  [[中國共產黨]] 鎮壓.

≡死亡人數≡
一般認為死傷主要發生在軍隊開去天安門嘅路上（木樨地係其中一個發生較多死傷嘅地方）；關於天安門廣場內嘅死傷，就有唔同嘅講法。柴玲6月8號嘅錄音講，「有人話同學死二百幾人矣，亦有人講廣場已經死四千幾矣。具體嘅數字到今下涯等都唔知。」中共政府發言人同軍隊嘅官員在電視上否認6月4號天安門上死人。但係當時嘅北京醫院都滿矣。至今，中共政府都無公佈六四死亡人數同名單。丁子霖教授個17歲嘅子蔣捷連在6月3號晚分槍殺，所以開始聯繫其他死難者家屬，收集六四死難者名單。到2006年6月為止，由原本嘅155個，加到186個。

根據錄影帶同[[中國]]官方記載，戒嚴部隊開到天安門廣場時，廣場裏頭仍有幾千學生留守在紀念碑附近唔肯走，分軍隊圍住，逼佢等解散。劉曉波分差人拉去後，在中國中央電視台講：「見唔到軍隊向廣場上嘅學生開槍」（大意）。針對柴玲嘅講法，一直在天安門廣場留守到最後一刻嘅台灣歌手侯德健在紀錄片《天安門》中講到：「事實還吂夠莫？做麼個愛用大話對抗大話？」。然而，丁子霖在尋訪死難者時發現，清場過程中軍隊曾經向廣場內學生開槍重殺死嘅學生，如中國人民大學學生程仁興，在廣場中心嘅國旗桿下被戒嚴士兵亂槍打死；北京農業大學園藝系碩士研究生戴金平，在紀念堂附近分槍殺。不過到今下為止，冇有來自可靠來源嘅錄像證實六月四號該日天安門廣場裏邊有屠殺行為。

據當時北京市長陳希同在《關於制止動亂同平息反革命暴亂嘅情況報告》中稱「在幾天的暴亂中」「戒嚴部隊戰士、武警戰士、公安干警負傷六千幾人，死亡數十人」「有三千多名非軍人受傷，二百餘人死亡，包括三十六名大學生。」中共控制嘅新聞媒體發表過有解放軍官兵分憤怒嘅群眾焚燒以後嘅錄像同照片。死亡嘅軍人，後來被中央軍委授予「共和國衛士」嘅稱號，共十人，其中六人係喺長安街翠微路口轉彎時因車速過快而翻車，油箱擦地起火死亡。海外媒體嘅報導則多稱死亡人數多過一千人，戒嚴部隊死十幾人。多數北京市民同學生同獨立媒體對該件事嘅報道為中國政府暴力鎮壓同屠殺和平示威嘅學生同市民，世界上都有媒體將之稱為「六四屠殺」或「天安門屠殺」。中國政府則聲稱係「英勇嘅人民解放軍取得鎮壓反革命暴亂嘅偉大勝利」（見當時《人民日報》及《解放軍報》）。

[[Category:中華人民共和國]]
