'''Kit-lùng-po''' (吉隆坡, [[Mâ-lòi-ngî]]: Kuala Lumpur) he [[Mâ-lòi-sî-â]] ke [[sú-tû]] kiâm chui-thai [[sàng-sṳ]]. Kîn-kí 2012-ngièn thúng-kie, sàng-sṳ mien-chit tha̍t-tó 243 phìn-fông kûng-lî, ngìn-khiéu yok-yû 160-van ngìn. Thai Kit-lùng-po he yit-ke yû 720-van ngìn ke thai tû-fi-khî, ya-he Mâ-lòi-sî-â ngìn-khiéu lâu kîn-chi sṳ̀n-chóng chui khoai-suk ke [[tû-fi-khî]]. 
Kit-lùng-po chhai [[Mâ-lòi Pan-tó]] sî-ngan, vi [[Siet-làn-ngô-chû]] fàn-lau.  Kit-lùng-po va̍k-hot yî Kit-lùng-po Lièn-pâng Chhṳ̍t-hot-khî, vi Mâ-lòi-sî-â sâm-ke Lièn-pâng Chhṳ̍t-hot-khî chṳ̂-yit, yù Lièn-pâng Chṳn-fú chhṳ̍t-chiap kón-hot. 

Kit-lùng-po he Mâ-lòi-sî-â koet-fi só-chhai thi, Mâ-lòi-sî-â Koet-kâ Ngièn-sú ke kôn-tai. Kit-lùng-po chên-kîn he Lièn-pâng Chṳn-fú hàng-chṳn chûng-sîm lâu Mâ-lòi-sî-â Lièn-pâng fap-yen só-chhai thi, than-he 1999-ngièn yí-kîn chhiên-vông [[Pu-sàng]], phu-fun hàng-chṳn phu-mùn hàn-chhôi Kit-lùng-po. Kit-lùng-po he [[sú-tû]] ya-he chhung-yeu thai-sàng, he Mâ-lòi-sî-â [[vùn-fa]], [[chhòi-chṳn]] lâu [[kîn-chi]] ke chhùng-sîm, pûn phìn-sṳ́m vi chhiòn-khiù sàng-sṳ. 《Ngoi-kâu Chṳn-chhet 》kûng-pu 2010-ngièn chhiòn-khiù sàng-sṳ chṳ́-su, Kit-lùng-po vi-kî thi 48-miàng, kîn-chi lâu sa-fi kói-kiet siông-kôan ke kói-kiet sàng-sṳ chṳ́-su vi-kî thi 67-miàng.
