'''Nio Joe Lan''' (梁友蘭), Yin-nì-ngî-miàng： '''Junus Nur Arif''', Hak-ngî-miàng : '''Liòng yû-làn'''; 1904-ngièn 12-ngie̍t 29-ngit – 1973-ngièn 2-ngie̍t 13-ngit) he [[Yin-nì Fà-ngìn]] [[chok-kâ]], [[ki-chá]], [[sṳ́-ho̍k-kâ]].

Nio ti [[Batavia]] （kîn-ha [[Jakarta]]）1904-ngièn 12-ngie̍t 29-ngit chhut-se. Â-pâ he sên-lî-ngìn. Sûi-yèn kiâ miàng-sṳ he [[Fuk-kien|Fuk-kian]]-ngî ke fat-yîm, ngièn-pún he Hak-kâ-heu-thoi. Yîn-vi chhiùng-se lâu Fuk-kian [[Hò-ló-ngìn]] cho phèn-yû, yí-kîn si̍p-koan sṳ́-yung Fuk-kian-miàng. Kiâ-pâ he tui Kóng-tûng Mòi-yan hâ-nàm-yòng. Seú-ho̍k pit-ngia̍p yî-heu ti vuk-tú chiap-sû kau-yuk. Heu-sâng-ngìn ke sṳ̀-chiet sióng-oi cho fî-hàng-kî pó-yông ke kî-su̍t-yèn, ke-ha hàn-he yit-chak hón-kian ke theù-lu.

1924-ngiàn thu̍k-sû vàn-chṳ́n, kiâ pâ ko-sṳ̂n, kiâ-mê ke kûng-sṳ̂ pûn-ngìn khî-phian ku-só cho-m̀-tet ki-siu̍k thai-ho̍k. Yû yit-vi sîn-sâng, kiâ-pâ ke phèn-yû Lauw Giok Lan lâu kì then-sú chhìm theù-lu cho sîn-vùn ki-chá ti Kengpo （yû-miàng Fà-ngìn sîn-vùn po-chṳ́）. Chhiùng 1928 to 1934 ngiàn ti ke-ke kûng-sṳ̂ cho phian-chá.

1934-ngiàn pân Sin Po, yit-chak khiûn Chûng-fà Mìn-koet sîn-vùn po-chṳ́ . Thê ke-vi, hàn-cho phian-chá, m̀-ko lâu chṳn-chhṳ sòng-sòng m̀-oi chhám, kha-tô siá vùn-fâ ke sṳ-chhìn. Lâu Hò-làn-ngî khì-khân De Indische Gids, Yîn-vùn The China Journal kung-hien tông-tô chú-thì lâu vùn-chông khó-pí-kóng [[Mâ-lòi - Fà-ngìn vùn-ho̍k]]. Ke-sṳ̀-chiet ya chhâm-kâ [[Chûng-fà Fi-kón]] (Tiong Hoa Hwee Koan) sa-fi kûng-chok. 1939 ngiàn siá yit-pún sû cho ki-ngiam Chûng-fà Fi-kón 40 chû-ngiàn.

1942-ngiàn thê Hò-làn-Yin-thu Ngit-pún sṳ̀-thoi khôi-sṳ́ . 

[[分類:Chok-kâ]]
