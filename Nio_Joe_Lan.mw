[[File:Nio_Joe_Lan.jpg|right|thumb|350px|Nio Joe Lan.]]
'''Nio Joe Lan''' (梁友蘭), [[Yin-nì-ngî|Yin-nì-ngî-miàng]]： '''Junus Nur Arif''', Hak-ngî-miàng : '''Liòng Yû-làn'''; [[1904-ngièn]] [[12-ngie̍t 29-ngit]] – [[1973-ngièn]] [[2-ngie̍t 13-ngit]]) he [[Yin-nì Fà-ngìn]] [[chok-kâ]], [[ki-chá]], [[sṳ́-ho̍k-kâ]].

Liòng Yû-làn chhai [[Batavia]] （kîn-ha [[Jakarta]]）1904-ngièn 12-ngie̍t 29-ngit chhut-se. Â-pâ he sên-lî-ngìn, tui [[Kóng-tûng]] Mòi-yen hâ-nàm-yòng.

Sûi-yèn kiâ miàng-sṳ he yû [[Fuk-kien]]-ngî ke fat-yîm, ngièn-pún he Hak-kâ-heu-thoi. Yîn-vi chhiùng-se lâu Fuk-kien [[Hò-ló-ngìn]] kâu-phèn-yû, yí-kîn si̍p-koan sṳ́-yung Fuk-kien-miàng. Seú-ho̍k pit-ngia̍p yî-heu vuk-tú chiap-sû kau-yuk. Heu-sâng-ngìn ke sṳ̀-chiet sióng-oi cho fî-hàng-kî pó-yông ke kî-su̍t-yèn, ke-ha hàn-he yit-chak hón-kien ke theù-lu.

1924-ngièn thu̍k-sû vàn-chṳ́n, kiâ pâ ko-sṳ̂n, kiâ-mê ke kûng-sṳ̂ pûn-ngìn khî-phian ku-só cho-m̀-tet ki-siu̍k thai-ho̍k. Yû yit-vi sîn-sâng, kiâ-pâ ke phèn-yû ôn-to Lauw Giok Lan lâu kì then-sú chhìm theù-lu cho sîn-vùn ki-chá ti Kengpo （yû-miàng Fà-ngìn sîn-vùn po-chṳ́）. Chhiùng 1928 to 1934 ngièn chhai ke-ke kûng-sṳ̂ cho phian-chá.

1934-ngièn pân Sin Po, yit-chak khiûn Chûng-fà Mìn-koet sîn-vùn po-chṳ́. Ke-vi hàn-cho phian-chá, m̀-ko lâu chṳn-chhṳ sòng-sòng m̀-oi chhám, kha-tô siá vùn-fâ ke sṳ-chhìn. Lâu [[Hò-làn-ngî]] [[khì-khân]] [[De Indische Gids]], Yîn-vùn [[The China Journal]] kung-hien tông-tô chú-thì lâu vùn-chông khó-pí-kóng [[Mâ-lòi - Fà-ngìn vùn-ho̍k]]. Ke-sṳ̀-chiet kì ya chhâm-kâ [[Chûng-fà Fi-kón]] (Tiong Hoa Hwee Koan) sa-fi kûng-chok. 1939 ngièn siá yit-pún sû cho ki-ngiam Chûng-fà Fi-kón 40 chû-ngièn.

1942-ngièn Hò-làn-Yin-thu khôi-sṳ́ pûn Ngit-pún cham-liâng. Tui [[Jawa]] lâu [[Madura]]-tó Ngi̍t-pún chok-tó 542 sà Fà-ngìn hiông-chhîn, chhai [[si̍p-chûng-yàng]] chhô-kón-é. Thi-yit si̍p-chûng-yàng chhai [[Bukit Duri]], yèn-heu sái to [[Serang]] lâu [[Cimahi]]. 

1945-ngièn 8-ngie̍t Ngit-pún theù-hòng, pâu-mî Liòng Yû-làn thùng phe̍t-sà ke [[siù-fam]] pûn kì-teu sṳt-fong-è. Ke-ngièn Yin-nì me thu̍k-li̍p-è. 

1946-ngièn siá yit-pún [[fì-yi-liu̍k]] só-yû chhai si̍p-chûng-yàng ke kîn-ngiam, sû-miàng "Dalam Tawanan Djepang" （"chhai Ngi̍t-pùn si̍p-chûng-yàng ke tú-hong"）. Yit-vi Chûng-kwet-ho̍k-kâ ôn-to [[Êu-yòng Chhûn-mòi]] kóng yit-pún sû chhiu-he yit-chak chhin yû-ka-chhṳ̍t ke li̍t-sṳ́ chṳn-mìn, yîn-vi phe̍t-sà siù-fam mò án-ngiòng siòng-se siá kì-teu ke ku-sṳ.
  
[[分類:Chok-kâ]]
