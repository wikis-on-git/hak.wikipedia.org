[[File:Uranus - Voyager 2.jpg|right|thumb|400px|Thiên-vòng-sên.]]
'''Thiên-vòng-sên''' he chhiùng [[Thai-yòng Hì]] yù nui hiong-ngoi ke thi-chhit khò [[hàng-sên]], khì thí-chit chhai Thai-yòng Hì chûng phài-miàng thi-sâm (pí [[Hói-vòng-sên]] thai), chṳt-liòng phài-miàng thi-si (pí [[Hói-vòng-sên]] khiâng). Kì ke [[Yîn-vùn]] miàng-chhṳ̂n Uranus lòi-chhṳ [[Kú Hî-lia̍p]] sṳ̀n-fa chûng ke thiên-khûng chṳ̂-sṳ̀n Vû-là-nok-sṳ̂ (Οὐρανός), he Khiet-lo̍k-nok-sṳ̂ ke fu-chhîn, [[Chhiu-sṳ̂]] ke chú-fu. Thiên-vòng-sên ke liong-thu ya-he ngiuk-ngién khó-kien ke. Chhṳ̍t-to 1781-ngièn 3-ngie̍t 13-ngit, [[Vî-liâm Het-hiet-ngí]] tsiok-sṳ siên-pu kì fat-hien liáu thiên-vòng-sên, liá ya-he thi-yit khò sṳ́ -yung [[mong-yén-kiang]] fat-hien ke hàng-sên. 
Thiên-vòng-sên lâu Hói-vòng-sên ke nui-phu lâu [[thai-hì kèu-sṳ̀n]] m̀-thùng yî kiên ki-thai ke [[hì-thí ki-sên]], [[muk-sên]] lâu [[thú-sên]]. Thùng-ngióng ke, thiên-vùn ho̍k-kâ sat-li̍p liáu m̀-thùng ke [[pên-ki-sên]] fûn-lui lòi ôn-tsì kì-têu. Thiên-vòng-sên thai-hì ke chú-yeu sṳ̀n-fûn he [[khîn]] lâu [[hoi]], hàn pâu-hàm kha kô pí-li ke yù [[súi]],[[ôn]], [[kap-vàn]] tén kiet-sṳ̀n ke "[[pên]]", lâu cho-tet thâm-chhet to ke [[Thàn-khîn Fa-ha̍p-vu̍t]]. Thiên-vòng-sên he Thai-yòng Hì nui thai-hì-chhèn chui-lâng ke hàng-sên, chui-tâi vûn-thu chṳ́ -yû 49K (−224℃). Khì ngoi-phu ke thai-hì-chhèn khí-yû fu̍k-chha̍p ke yùn- chhèn kiet-kèu, súi-chhai chui-tâi ke yùn-chhèn nui, yì kap-vàn chû-sṳ̀n chui-kô chhú ke yùn-chhèn.


[[Category:Thai-yòng Hì]]
