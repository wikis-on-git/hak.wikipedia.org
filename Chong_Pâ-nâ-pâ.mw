'''Chong Pâ-nâ-pâ''' (張巴拿巴, [[1882-ngièn]] ngi-ngie̍t sṳ̍p-yit ngit - [[1961-ngièn]]), ngièn-miàng Chong Thien-kí, [[Sân-tûng]] Vûi-yen sî-tsông thèu-ngìn, vú-nùng kiâm-fan kú-túng.
[[1911-ngièn]] sâm-ngie̍t sṳ̍p-liuk ngit pho̍k-mu, tshai khóng-yâ sṳ̀ fut-yèn-kiên thâng-kien tshiùng thiên-song yû sâng-yîm kóng: "ma̍t-sṳ kiu-ên tshiùng tûng to sî, phû-kiu van-mìn.” Kì khúi-hâ pet-tshiet [[khì-tó]], kó-yèn su [[sṳn-lìn]] kóng fông-ngièn. [[Chong Lìn-sâng]] phien fung tsú [[Yâ-sû]] sṳn-miàng pûn-têu tshiòn-kâ sṳ̂-tsim, phì-yông tho-lî sâm, si ngièn, yî-heu kim-sṳ̍t khì-tó, on-li̍p sṳ̀n-vì chóng-ló. 
[[1916-ngièn]] ngi-ngie̍t, tshai lu-song thâng-tó yû sâng-yîm kóng: "Ngì vông nàm-fông tshòn-tho, ngô voi su-pûn ngì thai khièn-piang.” Si-ngie̍t tet-tó tsú khí-sṳ kói-miàng Pâ-nâ-pâ.

[[1919-ngièn]] tsiap-su [[Ngùi Pó-lò]] kien-ngi, su mien-hiong ha ke [[sé-lî]]. Put-kiú kiet-sîm hien-sṳ̂n tshòn-tho kûng-tsok, mùng Sṳ̀n su-pûn kì thai nèn-li̍t hàng sṳ̀n-tsiak.
Chong Pâ-nâ-pâ tshai [[1922-ngièn]] hi [[Song-hói]] pông-tshu mu̍k-yông kau-fi, yèn-heu vông [[Vûn-chiu]], [[Fuk-chiu]] tshòn-tho, sat-li̍p kau-fi. 
[[1925-ngièn]] kì lâu thùng-kûng tén-ngìn to Tsong-chiu, thu-sòn to [[Thòi-vân]] tshòn-tho yok si-sṳ̍p thiên, sat-li̍p sâm-kiên kau-fi.
[[1927-ngièn]] Chong Pâ-nâ-pâ tap-yin [[Tûng-nàm-â]] ke yêu-tshiáng, to [[Sîn-kâ-phô]], [[Mâ-lòi-sî-â]] tshòn-tho pin sat-li̍p kau-fi. 

[[Category:Ngìn-vu̍t]]
