SYNDICT成立於2008年5月4日，系全世界第一隻以客語作為標準功能語言嘅網站。

SYNDICT由熱心客語傳承嘅網友共建，系處於不斷發展中嘅生命體。在過去嘅五年當中，SYNDICT白手起家，建立起全球最開放嘅客家話讀音與詞彙數據庫，目前畀注音嘅漢字已經達到2万1千過隻，收錄詞彙1千餘條、客語討論話題100多帖。隨等緊來緊多嘅熱心網友參與本項目，邇兜數字還在不斷增加中。

== 理念 ==

SYNDICT嘅目標系團結全球各地嘅客家人，建立最廣泛嘅客語統一戰綫。隨著各地客語數據庫嘅不斷完善，SYNDICT認為，定著可以尋到一種口音，能使得90%以上嘅客家人聼懂90%以上。在諸地口音嘅基礎上，復興客語，令其永久流傳下去。

== 今下做緊嘅事情…… ==

SYNDICT目前收集緊客家話詞彙，製作客語通用教材，開發客語輸入法，並致力於客語文藝成長計劃，包括文學、漫畫、音樂、影視傳媒等等。
