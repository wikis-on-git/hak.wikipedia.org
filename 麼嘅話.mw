{{Hakka-TW|1|Mak-ke-fa}}
　　麼嘅話（白話字：Mak-ke-fa），係[[廣西]]境內嘅一類客家語方言，廣泛分佈廣西中西部，毋過分得當散。邇種喊法來源於客家語特徵詞“麼嘅”<ref name="廣東話">孟萬春．陝西商洛“廣東話”語音研究[J]．延安大學學報(社會科學版)，2008，30(05)，100-103 ．</ref>，最初係廣西官話人群對當地客家語嘅喊法；分佈麼嘅話嘅地方，一般分佈有[[西南官話]]（如桂柳話）；所有分佈地方肚，以柳州為代表<ref>據[[中華民國]]版《賓陽縣志》載：“操新民話者，其先大都于明清之間，由粵閩兩省遷來，當時以其新來，故曰新民，所操之話曰新民話，口音比柳州之麻介話較柔……。”“麻介”即“麼嘅”，從邇肚看得出，柳州分佈有麼嘅話係有代表性嘅。</ref>。
== 簡介 ==
　　撈[[涯話]]一樣，麼嘅話也係因為客家語特征詞而得名。其來源于“麼嘅”（普通話肚嘅“甚麼”）{{r|廣東話}}<ref>[http://www.gd-info.gov.cn/books/100001/70.html 客家方言（第一節）]．廣東省情信息網</ref>，最初估計係廣西嘅[[西南官話]]人群對當地嘅[[客家語]]稱謂，後來逐漸成爲較穩定嘅喊法。撈廣東東部客家語嘅環境毋同，麼嘅話以[[方言島]]嘅形式分佈在西南官話肚，影響毋大，生存空間也較細<ref name="廣西客家">熊守清．略論廣西客家的源流、分佈及其特點[J]．廣西師範大學學報（哲學社會科學版），1996，12(04)，26-29．</ref>。
== 歷史 ==
　　使用麼嘅話嘅人群祖籍大多係[[廣東]]嘅[[嘉應州]]、[[惠州府]]、[[潮州府]]撈[[福建]]嘅[[汀州府]]，佢兜嘅祖先係通過水路或者陸路先後徙到廣西嘅，也有係廣東西路[[土客械鬥事件]]後徙到廣西嘅。由於麼嘅話使用人群撈桂柳官話人群經常來往交流，加上官話係當地嘅強勢語言；故所，麼嘅話一直受官話影響，邇種影響一直持續到現代。就恁樣，麼嘅話撈其使用人群祖籍地（今下[[梅州]]等地方）嘅客家語産生矣一兜差別。{{r|廣西客家}}

== 現狀 ==
　　撈[[廣西]]其他地區嘅客家語（例如話新民話、涯話）一樣，麼嘅話受其他強勢方言嘅影響撈同化係盡大嘅。特別係中國大陸[[改革開放]]以後，麼嘅話使用人群撈其他人群（如官話人群）各方面交流增加，同化加速，導致麼嘅話進一步萎縮。例如，[[柳江縣]]一兜地方淨淨係老人家會講麼嘅話，年輕人既經改講[[柳州話]]矣。{{r|廣西客家}}
== 分佈 ==
　　麼嘅話分佈在廣西中部、北部撈西部，以[[柳州]]爲中心，[[來賓]]、[[桂林]]等地都有分佈。據1996嘅數據，麼嘅話使用人數有50萬到100萬。麼嘅話呈現大分散、細集中嘅特點，大部分分佈在農村，也有分佈在城鎮嘅。{{r|廣西客家}}
== 語音特點 ==
　　整體特點撈一般客家語一致，又有西南官話嘅一兜特點。
== 參考資料 ==
<references/>
== 外部鏈接 ==
*[http://www.gndaily.com/kjgz/2010-10/05/content_403171.htm 客家知识]．中國贛州網．
{{客家語}}
[[Category:語言]]
[[Category:文化]]
[[Category:客家文化]]
[[Category:客家語]]
