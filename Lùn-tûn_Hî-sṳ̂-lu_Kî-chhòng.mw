[[File:Heathrow_T5.jpg|right|thumb|400px|Lùn-tûn Hî-sṳ̂-lu Kî-chhòng.]]
'''Lùn-tûn Hî-sṳ̂-lu Kî-chhòng''' ([[Yîn-ngî]]: London Heathrow Airport, IATA: LHR; ICAO: EGLL), thûng-sòng kién-chhṳ̂n vì Hî-sṳ̂-lu Kî-chhòng, vi-yî [[Yîn-koet]] [[Yîn-kak-làn]] [[Thai Lùn-tûn]] [[Hî-lìn-tên-khî]], lì [[Lùn-tûn]] chûng-sîm yû 15 Yîn-lî (24 kûng-lî) yén. Kâi [[kî-chhòng]] yù BAA fu-chit yàng-yun, vì [[Yîn-koet Hòng-khûng]] lâu [[Vì-chṳ̂n Hòng-khûng]] ke [[khi-néu kî-chhòng]] yî-khi̍p [[Yîn-lùn Hòng-khûng]] ke chú-yeu kî-chhòng, vì Lùn-tûn chui chú-yeu ke lièn-ngoi kî-chhòng, ya-he chhiòn Yîn-koet nái chṳ chhiòn sṳ-kie chui fàn-mông ke kî-chhòng chṳ̂-yit, chhai chhiòn-khiù chung-tô kî-chhòng chûng phài-hàng thi-sâm, chhṳ yî [[Mî-koet]] ke [[Â-thi̍t-làn-thai Kî-chhòng]] lâu [[Chûng-koet]] ke [[Pet-kîn Sú-tû Koet-chi Kî-chhòng]]. Yù-yî kî-chhòng khôi-chhut chung-tô ke khiam-kin hòng-pân, yîn-chhṳ́ yî khiam-kin ke hak-liòng kie-son, Hî-sṳ̂-lu Kî-chhòng ke hak-liù-liòng he chui-kô ke. Chiet-chṳ 2004-ngièn, Hî-sṳ̂-lu Kî-chhòng he chhiòn [[Êu-chû]] chui fàn-mông ke kî-chhòng, pí [[Pâ-lì]] [[Tai-kô-lo̍k Kî-chhòng]] khi̍p [[Fap-làn-khiet-fuk Koet-chi Kî-chhòng]] ke hak-liòng hàn-yeu kô-chhut 31.5%, than hòng-pân sú-muk chet pí kâi lióng ke kî-chhòng ke chúng-fò séu sâm-fûn-chṳ̂-yit. 

[[Category:Kî-chhòng]]
