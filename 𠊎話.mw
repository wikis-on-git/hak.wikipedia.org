{{Hakka-TW|1|Ngâi-fa}}　　
𠊎話<ref name="電白沙琅">陳雲龍．電白（沙琅）𠊎話記略[J]．湛江師範學院學報（哲學社會科學版），1998(19)．</ref>（白話字：Ngâi-fa），又寫做艾話等<ref name="電白那霍">張瑩瑩．廣東那霍客家話（哎話）的語法特點．中國廣東湛江：湛江師範學院人文學院．</ref>，係[[粵西|廣東西部]]撈廣西南部等地區嘅[[客家語]]方言，因第一人稱𠊎（ngài）就分人喊做𠊎話。𠊎話分佈較為分散，撈[[粵語]]（[[白話]]）、[[黎話]]（[[閩南語]]分支）有接觸，語音撈詞彙也受邇兜語言嘅影響，故所在發音、用詞等方面肚撈[[臺灣]]、[[粵東]]地區嘅客家語方言有所差別。
<br />
== 簡介 ==
　　一般認為，𠊎話嘅𠊎（Ngâi）來源於第一人稱𠊎（Ngài）<ref>李如龙，庄初升．粤西客家方言调查报告．中国广东广州：曁南大学出版社，1999．</ref>，但係存在聲調上嘅差別。雖然歸屬於[[客家語]]，使用𠊎話嘅族群較少接觸“客家”一詞，故對“客家”嘅認同較低。毋過，隨等時代嘅發展，𠊎話族群撈所謂嘅“客家族群”接觸越來越多，當多嘅𠊎話人對客家語嘅瞭解也越來越深。今下，𠊎話同客家語嘅關係分當多人認同。
<br />
　　在1987年出版嘅《中國語言地圖集》肚，𠊎話並毋明確表明，屬於客家語毋分片嘅一類<ref name="語言地圖">李榮，熊正輝，張振興等．中國語言地圖集．香港：朗文出版（遠東）有限公司，1987．（圖B15）</ref>。
<br />

== 歷史 ==
　　使用𠊎話嘅人群祖籍主要是係福建西部（舊時汀州府）撈粵東（舊時嘉應州）地區，其等人嘅祖先大致從[[宋朝]]後開始遷入，[[明朝]]到[[清朝]]期間形成大規模<ref>[http://hakka.meizhou.cn/hakkanews/0911/11/09120700243.html 粵西廉江的客家人]．梅州網．2009-11-11．</ref>。
== 現狀 ==
=== 內部差異 ===
　　根據《中國語言地圖集》，粵西、桂南𠊎話並毋相連在一齊（與粵東、閩西、贛南嘅客家語有區別），而係以小片嘅形式存在於邇兜地區，各小片在詞彙、發音等方面有差異{{r|語言地圖}}。甚至同一隻縣（例如電白縣）肚嘅𠊎話之間都有差異<ref name="電白觀珠">陳雲龍．廣東電白觀珠客家話止攝精組字的讀音[J]．語言研究，2005，25(3)，95-97．</ref>。
=== 受到衝擊 ===
　　粵西撈桂南地區嘅𠊎話受到其他語言嘅衝擊較大。特別係中國改革開放以來，珠三角粵語地區經濟嘅發展，對處在農村地區嘅𠊎話人群嘅生活方式、語言文化影響當大，例如在茂名地區，使用𠊎話等非粵語族群開始競相學習粵語<ref>丁世平．茂名方言與茂名文化[J]．前沿，2010，(14)，164-166．</ref>。隨等國家推普政策嘅開展，普通話也深刻衝擊矣𠊎話。
=== 流行文化 ===
　　以𠊎話形式嘅流行文化並毋豐富。網絡上傳播各地𠊎話人創作或改編嘅𠊎話作品，其中以電白人西桐木創作嘅𠊎話音樂為代表。

== 方言 ==
　　𠊎話主要分做幾小片，主要有三片：
#博白縣、陸川縣、北海市、化州市撈廉江市相連嘅地區形成一片；
#電白縣、高州市、陽春市、陽西縣相連地區形成一片；
#陽春市、高州市、信宜市、羅定市相連地區形成一片。
　　三片肚每片都有特色，每片內部有較多相同點。除訖上片，還有當多分散嘅口音。
== 分佈 ==
=== 粵西地區 ===
==== 茂名市 ====
　　電白縣，主要分布在：沙琅鎮、觀珠鎮、那霍鎮、黃嶺鎮、羅坑鎮、望夫鎮、霞洞鎮小部、大衙鎮小部，林頭鎮（不含原大衙鎮）、馬踏鎮等也有分布。電白𠊎話以沙琅話爲代表。

　　高州市，主要分布在：根子鎮、新垌鎮、雲潭鎮、謝雞鎮、泗水鎮、馬貴鎮、分界鎮，其它鎮（如大坡鎮、古丁鎮等）也有零星分布。高州𠊎話以根子話爲代表。

　　信宜市，主要分布在：茶山鎮、洪冠鎮、平塘鎮、錢排鎮、合水鎮、新寶鎮、貴子鎮、思賀鎮等。信宜𠊎話以合水話爲代表。

　　化州市，主要分布在：合江鎮、文樓鎮、平定鎮、蘭山鎮、官橋鎮、新安鎮、中垌鎮等。

　　茂港區，主要分布在：羊角鎮青山村委。
==== 陽江市 ====
　　陽西縣，主要分布在：塘口鎮、上洋鎮、儒洞鎮、新墟鎮、程村鎮等。

　　陽春市，主要分布在：永甯鎮、三甲鎮、山坪鎮（2003年後並入三甲鎮）、八甲鎮、圭崗鎮、馬水鎮、潭水鎮、雙滘鎮、河口鎮等。

　　陽東縣，主要分布在：新洲鎮部分村落。
==== 湛江市 ====
　　廉江市，主要分布在：塘蓬鎮、石頸鎮、和寮鎮、長山鎮、石角鎮五鎮及紅湖農場、東升農場各村委，河唇鎮、石嶺鎮、青平鎮、高橋鎮、雅塘鎮、吉水鎮六個鎮嘅大部分鄉村，原河堤鎮、營仔鎮兩個鎮及紅江農場、黎明農場嘅部份鄉村。

　　雷州市，主要分布在：英利鎮嘅部分村莊，客路鎮三塘管區部分村莊。

　　徐聞縣，主要分布在：下橋鎮嘅邁埚、信橋、拔園、石板，龍塘鎮福田、西洋、黃定，曲界鎮石靈溪、南勝，錦和鎮高齡、那愛、那郁，城北鄉北水、軍房、銅鐵、火爐橋等地，及城南鄉嘅部分村莊。

　　遂溪縣，分布在附城鎮、城西鎮、洋青鎮、沙古鎮、楊柑鎮、北坡鎮、嶺北鎮、城月鎮等鄉鎮嘅部分村落。
==== 雲浮市 ====
　　雲安縣，分布在托洞鎮、富林鎮兩鎮大部撈茶洞鎮、白石鎮、南盛鎮、鎮安鎮、前鋒鎮、高村鎮等嘅部分村落。

　　羅定市，分布在東南部素龍街道、太平鎮、分界鎮、羅鏡鎮、新榕鎮、加益鎮、龍灣鎮、泗淪鎮、都門鎮、連州鎮等鎮街嘅部分地區。

　　新興縣，分布在西部簕竹鎮西部撈河頭鎮東部。

　　郁南縣，分布在南部平台鎮、河口鎮、東壩鎮、宋桂鎮等鎮嘅部分村莊。
=== 桂南地區 ===
==== 北海市 ====
　　市區，主要分布在：南康鎮、西塘鎮、涠州鎮、福成鎮、三合口等鄉鎮。

　　合浦縣，主要分布在：公館鎮、曲樟鄉，閘口鎮、山口鎮、白沙鎮大部，以及合浦其它鄉鎮嘅部分村落。
==== 防城港市 ====
　　市區：主要分布在：公車、大錄、扶隆、附城、防城、華石、江山、板八、那勤、那良、茅嶺、灘營、平旺、垌中、那垌等鄉鎮。

　　東興市，主要分布在：馬路鎮。

　　上思縣，主要分布在：思陽、在妙、平福、叫安、那琴5個鄉鎮嘅部分地區。
==== 欽州市 ====
　　市區，主要分布在：平吉、大直、大寺、小董、那蒙、貴台、青塘、黃屋屯、康熙嶺、沙阜、尖山、大番坡、久隆、東場、那彭、那思等鄉鎮。

　　浦北縣，主要分布在：泉水、石銀、張黃、大成、白石水、三合、龍門、樟家、福旺等鄉鎮。（浦北嘅𠊎話又喊做新民話。）

　　靈山縣，主要分布在：三隆、靈城、文利、豐塘、那隆、伯勞、平山、石塘、平南、沙坪、煙墩、新墟、舊州、陸屋、武利、三海、太平等鄉鎮。
==== 玉林市 ====
　　博白縣，主要在縣東、中、南部嘅鳳山、新田、甯潭、文地、三江、英橋、大垌、那蔔、沙陂、合江、東平、沙河、菱角、松旺、雙旺、龍潭、大壩以及西北部嘅黃淩、三育、江甯等20多個鄉鎮。（博白嘅𠊎話又喊做新民話。）

　　陸川縣，分布在全部16個鄉鎮，主要在南部嘅大橋、烏石、良田、清湖、古城、橫山、灘面等鄉鎮撈溫泉、月垌、沙湖等鄉鎮嘅部分村落。（陸川嘅𠊎話又喊做新民話。）
== 語音特點 ==
　　具有一般客家語所具備嘅特徵，如：
*古全浊声母与次清声母合流，無论平仄多读成送气清塞音、塞擦音；
*古非、敷、奉、微母部分字读重唇音；
*古全浊、次浊部分上声字读阴平调；
*古晓、匣母逢合口大部分读做[f]；
*古泥、来母毋混。
　　與一般客家語相異嘅特徵，如：
*古心母、生母及崇母部分字讀[ɬ]（部分地區如陸川縣等地無邇隻音）；
*止攝精組部分字讀[t]、[tʰ]（以電白{{r|電白沙琅}}{{r|電白那霍}}{{r|電白觀珠}}為主）。
== 注音撈書寫形式 ==
　　參詳[[客家語]]嘅注音撈書寫形式。
{{客家語}}
== 參考資料 ==
<references/>
[[Category:語言]]
[[Category:文化]]
[[Category:客家文化]]
