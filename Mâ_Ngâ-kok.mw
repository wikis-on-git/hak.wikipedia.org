'''Mâ Ngâ-kok''' (馬雅各；[[Yîn-ngî]]: Dr. James Laidlaw Maxwell MD, [[1836-ngièn]] sâm-ngie̍t sṳ̍p-pat ngit －[[1921-ngièn]] sâm-ngie̍t), he [[Sû-kiet-làn-ngìn]], [[sṳ̍p-kiú sṳ-ki]] heu-khì tshai [[Thòi-vân]] nàm-phu tshòn-kau ke Sû-kiet-làn si̍t [[tshòn-kau-sṳ]] lâu [[yî-ho̍k]] pok-sṳ, tshóng-sat Thòi-vân sú-tsho sî-sṳt yî-yen.
[[1860-ngièn]], [[Sû-kiet-làn]] si̍t ke Mâ Ngâ-kok pit-ngia̍p tshai [[Yîn-koet]] [[Oi-tên-páu Thai-ho̍k]] yî-khô, tsṳ̂-heu tshièn-vông [[Tet-koet]] khi̍p [[Fap-koet]] tshṳ̂m-tsho, fi-koet heu ngin-tsṳt yî Yîn-koet [[Pak-mìn-hàn]] [[yî-yen]]. [[1860-ngièn]] Yîn-koet [[Chóng-ló Kau-fi]] tshai Douglas mu̍k-sṳ̂ kien-ngi ha, tsiông Thòi-vân lie̍t-ngi̍p yî-liàu tshòn-tho ke siên-kau khî, ôn-phài yî-sṳ̂ poi-kín ke siên-kau-sṳ tshièn-vông. Mâ Ngâ-kok [[1863-ngièn]] tí-tha̍t [[Song-hói]] [[Yîn-koet]] tsû-kie, tsai-hi Amoy. [[1864-ngièn]] Mâ Ngâ-kok siên-hàng tshièn-vông [[Thòi-vân]] kháu-tshat. [[1865-ngièn]] tsṳn-sṳt yung [[Kî-tuk-kau|Kî-tuk]] [[Chóng-ló Kau-fi]] tshòn-kau-sṳ lâu [[yî-sâng]] sûng-fun tshièn-vông Thòi-vân, liuk-ngie̍t sṳ̍p-liuk ngit tshai [[Thòi-nàm]] fú-sàng tsû vuk-è khôi-sṳ́ tshòn-kau. 

[[Category:Ngìn-vu̍t]]
[[en:James Laidlaw Maxwell]]
[[zh:馬雅各]]
