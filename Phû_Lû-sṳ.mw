[[File:William_N._Brewster.jpg|right|thumb|350px|Phû Lû-sṳ.]]
'''Phû Lû-sṳ''' (蒲魯士, [[Yîn-ngî]]: William Nesbitt Brewster; 1862-ngièn － 1916-ngièn), [[Mî-yî-mî-fi]] chhai-fà Chhòn-kau-sṳ. 
1864-ngièn, Phû Lû-sṳ sâng yî [[Mî-koet]] [[Ngò-hài-ngò-chû]]. 1888-ngièn chhai Mî-koet [[Pô-sṳ-tun Thai-ho̍k]] [[pit-ngia̍p]], fe̍t-tet [[Sṳ̀n-ho̍k]] [[Pok-sṳ]] ho̍k-vi. 1889-ngièn, su Mî-yî-mî-fi phai-khién chhièn-vông [[Sîn-kâ-po]] chhòn-kau, than yîn-vì súi-thú put-fu̍k ke yèn-ku, pûn kói-phai vông [[Fuk-chû]] kau-khî chhòn-kau. Chhai Fuk-chû khì-kiên, Phû Lû-sṳ ngìn-sú liáu Fui-sṳ̂-chha̍t séu-chiá (Miss Elizabeth Fisher) [[kiet-fûn]]. 1890-ngièn, pûn thiàu-vông chûng Hîn-fa-fú (kîm [[Phû-thièn-sṳ]]) chhòn-kau. 

Phû Lû-sṳ chhai Hîn-fa-fú khì-kiên ho̍k-fi liáu [[Phû-siên-ngî]], vì-liáu chhòn-kau fông-phien, kì sat-kie liáu Phû-siên-ngî ke [[Kau-fi Lò-mâ-sṳ]] —— [[Hîn-fa Phìn-fa-sṳ]], pin chhai 1892-ngièn chṳ 1900-ngièn khì-kiên yung Phû-siên-ngî fân-yi̍t liáu 《Sîn-yok Chhiòn-sû》, khôi-phan mî-hîn sû-khiu̍k yî yin-chṳ 《[[Sṳn-kîn]]》. Heu-lòi yu chhóng-li̍p liáu Kau-fi khan-vu̍t 《Fun-hîn-po》. Kì chhai chhòn-kau chṳ̂ yì, hàn chhai Phû-thièn hîn-phan kûng-khiung sṳ-ngia̍p, pâu-koat Fuk-yîm sû-yen, Sî-ho̍k tsai (heu kói-miàng Chet-lî Chûng-ho̍k, kîm-phû-thièn ngi-chûng chhièn-sṳ̂n), Hâm-kông Hîn-yìn Yî-yen (kîm-ha Hâm-kông-khî Yî-yen chhièn-sṳ̂n), kû-yì-yen, kài-yên-sa, kûng-yit-sa, pin-chhiâ hîn-phan sṳ̍t-ngia̍p, yì Hîn-san Lùn-sòn Kûng-sṳ̂, mien-fún kâ-kûng-chhòng. Pin chiông tông-thi miàng-sán chhṳ̀n-chṳ́ [[Lai-kî]] yín chúng [[Mî-koet]], yî-khi̍p chû-chṳt Phû-siên kau-yû chhièn-vông [[Sâ-lâu-ye̍t]] khén-chhṳ̍t.
 
1916-ngièn, Phû Lû-sṳ fán fì Mî-koet, put kiú ko-sṳ̂n, ngièn 53-se.

[[Category:Chhòn-kau-sṳ]]
