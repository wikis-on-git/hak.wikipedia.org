{{twinHAN|Mòi-yen-fa}}<br />　　
梅縣話，係學術上[[客家語]]嘅代表音，其又以梅城口音作為典型口音。[[客家話拼音方案]]就以梅縣話做基礎制定嘅。中國中央人民廣播電臺神州之聲客家語節目撈中國國際廣播電臺客家之聲使用嘅就係以梅縣話為主。就算學術上，學者將其歸做客家語嘅代表，現實中，由於梅縣地區（含梅城區）經濟毋發達，故所梅縣話嘅影響力也當有限。梅州以外嘅客家地區，少有將梅縣話看做標準音；在臺灣地區客家語肚較強勢嘅四縣腔，接近蕉嶺口音而毋係梅縣話。<br />
== 簡介 ==
梅縣位於中國廣東省梅州市，係客家人主要聚集嘅地方。梅縣話也係當地主要嘅溝通語言，其屬於係客家語粵台片嘉應小片。
== 分佈 ==
梅縣話主要分佈在梅縣、梅江區撈一兜祖籍梅縣嘅海外華僑移民聚集地。
== 語音 ==
=== 聲母 ===
梅縣話總共有17隻聲母（包括零聲母），其中 ŋ 在細音前會變成 ȵ。
{| bgcolor="white" border="1"
|-----
|  p 波擺變筆 || pʰ 爬品派拔 || m 麻勉貌抹 || f 非盔泛發 || v 煨唯未王
|-----
|  t 爹朵旦跌 || tʰ 駝舔跳達 || n 拿鈕難納 || l 梨柳爛辣 || &nbsp;
|-----
|  ts 渣枕皺汁 || tsʰ 深且臭擦 || s 沙陝瘦薛 || &nbsp; || &nbsp; 
|-----
|  k 家規檢夾 || kʰ 佢考勘磕 || ŋ 儀惹岸危 || h 霞罕后渴 || Ǿ 鴉柔豔頁
|}
=== 韻母 ===
梅縣話總共有78隻韻母，有兜韻母暫時尋毋倒本字，有兜嘅例字毋係好多。
{| bgcolor="white" border="1"
|-----
| ɿ 慈指事 || i 己疑庇 || u 補兔怒 
|-----
| a 花瓦爸 || ia 些谢爷 || ua 夸寡瓜 
|-----
| o 多羅左 || io 茄靴瘸 || uo 過果裹 
|-----
| e 個咳齊 || ie || ue 
|-----
| ai 災待大 || iai 解戒皆 || uai 踒拐快 
|-----
| oi 腮概礙 || &nbsp; || &nbsp;
|-----
| &nbsp; || iui 銳 || ui 絮推桅 
|-----
| au 袍騷靠 || iau 表苗燎 || &nbsp;
|-----
| eu 某叟樓 || ieu 腰囂舀 || &nbsp; 
|-----
| &nbsp; || iu 柳酒柔 || &nbsp;
|-----
| am 耽南慘 || iam 鏨蘸粘 || &nbsp;
|-----
| ɛm 森參 || &nbsp; || &nbsp;
|-----
| əm 針慎枕 || im 林音心 || &nbsp; 
|-----
| an 單難濫 || ian 間眼晏 || uan 鰥慣關 
|-----
| ɔn 賺安看 || iɔn 軟全阮 || uɔn 冠管觀 
|-----
| ɛn 肩痕恩 || iɛn 編免聯 || uɛn 耿 
|-----
| ən 晨診神 || in 稟眠嚥 || &nbsp; 
|-----
| &nbsp;  || iun 靭銀僅 || un 吞棍溫 
|-----
| aŋ 邦龐橙 || iaŋ 坪病迎 || uaŋ 礦梗 
|-----
| ɔŋ 幫當囊 || iɔŋ 娘槍瓤 || uɔŋ 光廣擴 
|-----
| &nbsp; || iuŋ 兄迥榮 || uŋ 棒虹窗 
|-----
| ap 甲鴨恰 || iap 聂獵葉 || &nbsp;
|-----
| ɛp 笠澀粒 || &nbsp; || &nbsp; 
|-----
| əp 濕汁虱 || ip 立集入 || &nbsp;
|-----
| at 八察刹 || iat 厥月越 || uat 滑
|-----
| ɔt 轄刷劣 || iɔt || uɔt
|-----
| ɛt 滅蜜弼 || iɛt 別泄絕 || uɛt 國或虢 
|-----
| ət 失質侄 || it 一日吉 || &nbsp;
|-----
| &nbsp; || iut 倔窟鬱 || ut 不突卒
|-----
| ak 隔厄劃 || iak 劇逆錫 || uak
|-----
| ɔk 博諾落 || iɔk 略若弱 || uɔk 郭廓
|-----
| &nbsp; || iuk 六畜陸 || uk 鐲濁涿
|-----
| m 毋 || ŋ 吳女五 || &nbsp;
|}

=== 聲調 ===
梅縣話總共有6隻聲調，其中平聲入聲分陰陽、上去毋分陰陽。
{| bgcolor="white" border="1"
|-----
| 聲調 || 調值 || 例字 
|-----
| 阴平 || 44 || 多歌菠蓑 
|-----
| 阳平 || 11 || 搽牙霞斜
|-----
| 上声 || 31 || 倚爾彼耳 
|-----
| 去声 || 52 || 寄翅易是
|-----
| 阴入 || 2 || 筆悉日乞
|-----
| 阳入 || 5 || 月勃律佛
|}

=== 語音特點 ===
* 古全濁聲母字，毋理平仄，逢今下讀塞音或者係塞擦音，今下讀做送氣清音。
* 古非組字在今日有[f v]齒唇音撈[p pʰ m]雙唇聲母兩種讀法。
* 古精、見曉組聲母分尖團。逢齊齒呼韻母，古精組字今日讀[ts tsʰ s]聲母，古見曉組字今日讀[k kʰ h]聲母。
* 古魚虞兩韻嘅精組字今日讀[i]韻，知組、章組字今日讀[u]韻；莊組字今日讀[ɿ]韻，模韻嘅精組字也讀[ɿ]。
* 古蟹攝一等開口字大部分讀[oi]，少部分讀[ai]。
* 古梗攝舒聲字文白讀音對立。當文讀係[ən ɛn]嘅時節，白讀往往係[aŋ]，爾文讀係[in]嘅時節，白讀就係[iaŋ]。
* 古平聲嘅次濁撈全濁聲母字有少數今日讀陰平。
* 古上聲次濁、全濁字有部分字今日讀陰平。
* 古入聲清聲母字今日讀陰入，全濁聲母字今日就讀陽入。次濁聲母則有部分字今日讀陰入，部分今日讀陽入。
=== 內部差異 ===
梅縣所管轄嘅三十二鎮嘅客家話差異毋大，只係有兜字在松口、松北、松東、松南一帶嘅讀音撈其他鎮有差別。如：
* 古效攝一等、二等字在多數鄉鎮韻母相同，都讀[au]。而松口等地一等字讀[o]韻，二等字讀[au]韻。
* 古效攝三等字多數鄉鎮讀[au iau]，松口一帶讀[ɛu iɛu]
* 古效攝四等端組字松口等地撈其他鄉鎮一樣，都係讀[iau]韻；毋過見組字其他多數鄉鎮讀[iau]，而松口一帶讀[iɛu]。

== 詞彙 ==
== 語法 ==
== 參考資料 ==
*《梅縣方言詞典》 李榮主編 黃學貞編篡
*《梅縣方言調查報告》 葉婧婷 龔群虎
[[Category:客家語]]
[[Category:客家文化]]
[[Category:文化]]
[[Category:語言]]
