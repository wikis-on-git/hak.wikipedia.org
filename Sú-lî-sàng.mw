[[File:Naha Shuri Castle16s5s3200.jpg|thumb|right|Sú-lî-sàng]]

'''Sú-lî-sàng''' he chhai [[Okinawa-yen]] [[Naha-sṳ]] yit-kiên [[sàng]]. Liá-kiên sàng yû Chûng-koet kien-chuk ke yáng-hióng. Chhiòn-phu khon-to fùng-fùng ke.

Sú-lî-sàng （首里城, [[Okinawa-ngî]]： ''Sui gusuku'', [[Ngi̍t-ngî]]： ''Shurijō''） he yit-kiên [[Ryukyu Vòng-koet]] ke sàng chṳ̂-yit. Chhai 1945 ngièn [[Okinawa chan-châng]] tî-tú, chhiòn-phu ke sàng yîn-vi [[Thùng-mèn-koet]] [[chan-sṳ]] ke kûng-tá seû-thet. Chhai 1992 ngièn, sîn Sú-lî-sàng sû-chuk.

==Li̍t-sṳ́==
[[File:Naha_Shuri_Castle02s5s3200.jpg|thumb|left|Shureimon]]
M̀-tî kí-sṳ̀ kì ke kien-li̍p, put-ko chhiùng [[Sanzan sṳ̀-thoi]] yí-kîn cho kiûng-thien.

Lâu Okinawa phe̍t-ke kiûng-thien, Sú-lî-sàng khó-nèn chhai [[Gusuku sṳ̀-thoi]] kien-li̍p ke.

Okinawa thúng-yit yî-heu, [[Sho Hashi Vòng]] kien-li̍p [[Ryukyu Vòng-koet]], kì khôi-sṳ́ sṳ́-yung Sú-lî-sàng cho kiûng-thien. [[Sú-lî]] pien-sṳ̀n Ryukyu ke [[sú-tû]].

Chhiùng 15 sṳ-ki to 18 sṳ-ki, 450 ngièn Sú-lî-sàng pien-sṳ̀n Ryukyu vòng-koet ke [[sông-ngia̍p]], [[vùn-fâ]], [[kîn-chí]], [[chṳn-chhṳ]] ke tûng-ông.

Sú-lî-sàng yû kí-pái pûn fó seû-thet. 

[[Thi-ngi sṳ-kie chan-chên]] yî-chhièn, liá-kiên kiûng-thien pûn Ngi̍t-pún chṳn-fú miàng-chhṳ̂n yit-chak [[koet-pó]]. Chan-chên ke sṳ̀-chiet, Ngi̍t-pún sṳ́-yung Sú-lî-sàng pien-cho kì-teu ke [[kiûn-sṳ yeu-sai]], kiet-kó sâm-ngit mò-thìn kì-teu pûn Mî-koet kiûn-kî kûng-kit. 1945 ngièn 5 ngie̍t 27 ngit kiûng-thien yí-kîn me̍t-mòng. 
[[File:Rokkakudo of Shikina Garden.jpg||thumb|right|Shikina rokkakudo / Sṳt-miàng Liuk-kok-leù-è]]
Chan-chên-heu, khiun Sú-lî-sàng ke thi-fông, to 1975 ngièn pien-cho Ryukyu Thai-ho̍k ke kien-chuk.

1958 ngièn, Shureimon sû-chuk.

1992 ngièn, chṳn-thien （正殿） sû-chuk.

2000 ngièn, pûn UNESCO miàng-chhṳ̂n yit-chak Sṳ-kie vì-sán.

==Kiûng-thien ke phu-fun==
===Sonohyan utaki===
Theù-pái, vòng hi pai-fóng Sonohyan utaki oi khiù phìn-ôn. 

Sonohyan utaki ke mien-chhièn yû yit-chak sa̍k-theù ke sàng-mùn. Liá sàng-mùn chhai 1519 kien-li̍p, kîm-ha he yit-chak Ngi̍t-pún ke koet-pó.

===Shikina en ===
Shikina-en （識名園 ； Hak-ngî： Sṳt-miàng-yèn） he khiun Sú-lî-sàng ke yit-chak thi̍t-phe̍t fâ-yèn, chhai 1799 ngièn cho-vàn.

Theù-pái chhai Shikina fâ-yèn m̀-tân-chhiang kiûn-chṳ́ cho-tet lòi hîm-sóng, ya chiap-thai Chûng-koet thai-sṳ́ .

Shikina tông-chhiong Ngi̍t-pún hien-thoi ke fâ-yèn, than-he tî-tú ya yit-kiên Ryukyu chhòn-thúng kien-chuk.

===万国津梁の鐘 （Van-koet Chîn-liông ke Chûng）===

===Kankaimon===

[[分類:Okinawa-yen]]
[[分類:Ngi̍t-pún]]
