'''Tô-lùn-tô''' (多倫多, [[Yîn-ngî]]: Toronto) he [[Kâ-nâ-thai]] [[Ontario-sén]] ke sú-fú, chhô-lo̍k chhai [[Ontario-fù]] sî-pet ngan ke [[Nàm Ontario]] thi-khî. Kîn-kí [[2012-ngièn]] chhit-ngie̍t ke Kâ-nâ-thai ngìn-khiéu phû-chhà, Tô-lùn-tô-sṳ ngìn-khiéu tha̍t-tó 2,790,060-ngìn, vi Kâ-nâ-thai chui-thai [[sàng-sṳ]], chhêu-ye̍t [[Chi-kâ-kô]] sṳ̀n-vì [[Pet-Mî]] thi-si thai sàng-sṳ. Tô-lùn-tô-sṳ he Thai Tô-lùn-tô Thi-khî ke sîm-chhong thi-khî, ya-he [[Ontario-sén]] nàm-phu ngìn-khiéu chhiû-me̍t-khî (chhṳ̂n-cho "Kîm Mâ-thài Thî-khî") ke yit-phu-fun. Sàng-sṳ khî yû 5,132,794-chak kî-mìn. Chhai 2011-ngièn ngìn-khiéu phû-chhà chûng, Toronto ngìn-khiéu phû-chhà-khî yû 5,583,064-chak kî-mìn, yì fu̍k-koi fam-vì pí-káu kóng ke Thai Tô-lùn-tô Thi-khî chet yû 6,054,191-miàng kî-mìn.
Chok-vi Kâ-nâ-thai ke [[kîn-chi]] chûng-sîm, Tô-lùn-tô he yit-ke [[Sṳ-kie-kip Sàng-sṳ]], ya-he sṳ-kie-sông chui-thai ke [[kîm-yùng]] chûng-sîm chṳ̂-yit. Tô-lùn-tô chhai kîn-chi sông ke liâng-siên thi-vi chhai-yî kîm-yùng, [[sông-ngia̍p]] fu̍k-vu, [[thien-sin]], yî-hòng, kâu-thûng yun-sû, [[mòi-thí]], [[ngi-su̍t]], [[thien-yáng]], [[thien-sṳ]] chṳ-chok, chhut-pán, [[ngiôn-thí]], [[yî-yo̍k]] ngiên-kiu, [[kau-yuk]], [[lî-yù]], [[thí-yuk]] tén sán-ngia̍p. Tô-lùn-tô [[chṳn-khèn]] kâu-yi-só he sṳ-kie thi-chhit thai kâu-yi-só, chúng-phu sat-chhai sṳ-nui, yû tô-su Kâ-nâ-thai [[kûng-sṳ̂]] chhai Tô-lùn-tô sông-sṳ. Tô-lùn-tô ke koet-chi-sin ngìn-khiéu thí-hien chhut kì he chhièn-vông Kâ-nâ-thai yì-mìn ke chhung-yeu lo̍k-kiok tiám. Tô-lùn-tô tông-thi ke [[fà-khièu]] khi̍p fà-yí ngìn-khiéu tha̍t-tó si-sṳ̍p-van. 
 
 
[[Category:Ontario-sén]]
