{{Hakka-TW|1|Hak-kâ-ngî}}
[[File:Idioma hakka.png|right|thumb|350px|客家語在中國嘅分佈<ref name="中國語言地圖">李榮，熊正輝，張振興等．中國語言地圖集．香港：朗文出版（遠東）有限公司，1987．</ref>]]
　　'''客家語'''（白話字：Hak-kâ-ngî），又喊做客家話，簡稱客語，係[[漢語七大語言]]之一，有超過4000萬人使用。客家語在毋同地區有毋同特色，有兜地區還有“[[𠊎話|艾話]]”、“[[新民話]]”等等毋共樣嘅喊法。使用客語嘅人群集中居住在[[中國]]南方省份，包括 [[廣東]]、[[福建]]、[[江西]]、[[廣西]]、[[四川]]、[[湖南]]、[[貴州]]、[[海南]]撈[[台灣]]；在海外地區，有好多國家都分佈有會講客語嘅人群，包括[[英國]]撈其他[[歐洲]]國家、[[美國]]、[[非洲]]、南[[太平洋]]、[[印度]]、[[菲律賓]]、[[馬來西亞]]、[[澳洲]]等地方。學術上，客家語以梅縣話做代表；在臺灣肚，四縣腔係客家語肚嘅較強勢方言。
<br />
== 簡介 ==
=== 屬性 ===
　　客家語係[[漢族]][[客家人]]嘅母語 ，分布區域當廣泛，包括矣[[中國]]大陸東南沿海、南部、西部（例如[[四川]]）嘅省份、[[海南]]、[[香港]][[新界]]、[[台灣]]，海外客家人移民地區（如[[毛里求斯]]、[[印度]]、[[馬來西亞]]等等）。比較集中嘅中心文化區係[[廣東省]]東北部（即[[粵東]]、[[粵北]]），[[江西]]嘅南部（[[贛南]]），[[福建]]嘅西部（即[[閩西]]），邇兜地區統稱做閩粵贛三角地帶，也喊做閩粵贛邊區。
=== 別嘅喊法 ===
　　因為“客家”邇隻喊法並毋流行於一兜地區，故所客家語有毋少別嘅喊法。列表如下背：
{| class="wikitable"
! <div style="width:105px">喊法</div>||<div style="width:105px">分佈地區</div>||<div style="width:105px">喊法由來</div>||附註
|-
||客家話||廣東東部、北部；福建西部、江西南部等||先有“客家人”喊法，後有“客家語”喊法||正式場合應稱爲客家語、客語
|- 
||[[𠊎話]]||粵西、桂南等地區||因為第一人稱爲𠊎（ngài）而得名<ref name="廣東話研究">孟萬春．陝西商洛“廣東話”語音研究[J]．延安大學學報(社會科學版)，2008，30(05)，100-103 ．</ref>||
|-
||[[新民話]]||廣西||相對於壯族撈粵族人，客家人係新移民，所以當地人喊客家語做新民話|| 
|-
||[[麼嘅話]]||廣西||因客家語特色詞“麼嘅”而得名{{r|廣東話研究}}||
|-
||[[懷遠話]]||江西銅鼓縣等地，湖南瀏陽市等部分地區||因[[清朝]]客籍人入籍懷遠都而得名<ref>賴文峰．寧州懷遠人淵源稽考[J]． 宜春學院學報， 2005，(03)．</ref>||一般指嘅係客語銅鼓片
|-
||客姓話||湖南||源於其他民系對客家語嘅喊法||浏陽當地客家人也自稱客姓人 
|-
||[[粵東語]]||台灣||台灣日占時期，籍貫廣東省嘅台灣土民被記載做“粵籍”或者“粵東人”，所用語言分喊做“粵東語”，“粵東”即“廣東” ||現代台灣已少用邇種喊法
|-
||[[廣東話]]（[[土廣東話]]）||[[四川]]、[[重慶]]、[[陝西]]、[[湖南]]某些地方撈舊時嘅[[台灣]]等||因“[[湖廣填四川]]”或同時期嘅客家人多祖籍廣東並且自稱“廣東人”，故所得名{{r|廣東話研究}} ||後加“土”字來區別當代世居廣東人（或廣府人）；現代台灣已少用邇種喊法
|-
||[[汀州話]]（汀州腔）||浙江麗水、雲和等||浙江等地嘅客家人係從古汀州遷過去嘅，故所有汀州話嘅喊法|| 
|-
||惠州話||廣西、台灣等||從原惠州府遷到其他地區嘅群體，自稱惠州人，所使用語言分喊做“惠州話”|| 
|-
|}

=== 特殊作用 ===
　　因為客家人分佈過廣泛，故所單一嘅地域認同無法度將客家人撈其他群體區分開來。在邇種情況底下，語言認同就顯得十分重要矣。客語嘅特殊作用，就在於其係客家民系嘅認同標志。
== 歷史 ==
　　客家語源於中古漢語，有人認為其在南宋時期就逐漸定型<ref>吳松弟．客家南宋源流說[J]．復旦學報（社會科學版），1995，(05)，108-113．</ref>。
== 現狀 ==
　　客家語在今下情況毋樂觀。有資料顯示，客家語分認爲係[[地球]]上衰落最快嘅語言之一<ref>[http://www.nfcmag.com/articles/1036 吳伯雄的客家情結]．《南風窗》．</ref>。<br />
==== 中國大陸 ====
　　在中國大陸，由於各地區文化經濟交流嘅增加，人撈人之間廣泛使用[[普通話]]，傳統客家地區也一般毋使用客家語講課，年輕一代從細開始接受[[普通話]]教育。同時，由於電視媒體嘅普及，客家語又好少用在新聞傳媒撈大眾娛樂，進一步導致年輕一代客家人對客家語嘅冷落。以口頭方式流傳嘅傳統客家[[童謠]]撈[[山歌]]等，今下已經好少人做得完整誦唱。另一方面，在[[珠江三角洲]]地區以“[[方言島]]”形式存在嘅客家語，同時受[[普通話]]撈相對強勢嘅[[粵語]]影響，部分客家人家庭生活用語轉向[[普通話]]或[[粵語]]。<br />
=== 香港 ===
　　在香港地區，20世紀70年代經濟起飛以後，客家語基本上在傳媒撈公共場合肚絕跡，恁樣一來，人們就錯誤認爲香港從來無有過客家語<ref name="香港客家語">[http://www.bbtpress.com/homepagebook/2676/a04.htm 香港和客家話]．廣西師範大學出版社網站[引用日期2013-05-20]．</ref>。
=== 臺灣 ===
　　在[[臺灣]]，因客家人在[[台灣清治時期|清領前期]]一度受限於[[渡臺禁令]]，並且在人數上比毋過閩南移民，結果今日除[[中華民國國語|國語]]外，[[閩南語]]也成為臺灣嘅強勢語言之一。因大眾傳播媒體嘅影響，即使平常毋以閩南語互相溝通嘅客家人，大多也做得略通閩南語。部份地區客家人集體轉用[[閩南語]]，成為[[福佬客]]；轉向使用[[中華民國國語|國語]]嘅客家人更多，特別係年齡層越低者。根據[[中華民國]][[行政院客家委員會]]在2004年所做嘅調查，30歲以下年輕客家人有3成做得聽解客語，單淨1成做得流利使用；在家庭語言方面，30歲以下約有60%使用國語，20%使用閩南語，毋超過10%使用[[臺灣客家語]]。<br />
　　近年來，臺灣居民意識到保護母語嘅重要性，臺灣客家人也毋例外。政府成立矣專門嘅機構[[行政院客家委員會]]，制定《[[s:客家基本法|客家基本法]]》<ref>[http://law.moj.gov.tw/LawClass/LawAll.aspx?PCode=D0140005 《客家基本法》]．中華民國司法院．</ref>，在學校推行[[台灣客家語]]教學，同時設立矣[[客家電視台]]撈客家廣播電台，舉辦客語認證，並立法規定[[火車]]、[[捷運]]等[[大眾運輸工具]]愛提供台灣客家語播音服務<ref>[http://law.moj.gov.tw/LawClass/LawAll.aspx?PCode=K0020040 《大眾運輸工具播音語言平等保障法》]．中華民國司法院．</ref>。
=== 海外 ===
　　在海外地區，例如馬來西亞，華人肚也有毋少嘅[[客家人]]，除開[[沙巴州]]地區，目前在西馬嘅[[柔佛州]]客家語也依然廣為流傳。毋過，隨緊[[經濟全球化]]，客家人撈其他族群交流越來越密切，客家語在海外客家社區嘅傳播撈傳承也出現矣危機<ref>[http://gd.people.com.cn/GB/123935/123953/13376674.html 僑民第三代不會客家話 客家文化海外傳播現危機]．人民網．2010-12-02[引用日期2013-05-20]．</ref>。
== 方言 ==
=== 代表 ===
　　語言學家一般將廣東[[梅縣話]]看做客家語嘅典型代表<ref>謝永昌．古漢語的“活化石”——客家話（——兼論客家方言以梅縣話爲代表的緣由）[J]．嘉應大學學報（社會科學），1997，(5)，102-107．</ref>。在台灣，則以四縣話為典型代表（撈梅縣話有當多相同），大眾運輸肚嘅客語廣播使用嘅大多係其。毋過並毋存在一隻公認嘅標準口音。雖然梅縣話係客家語代表，毋過，民間對“梅縣話作為客家語標準音”缺乏認同，多數使用非梅縣話嘅客家人一般毋會講梅縣話，甚至撈講梅縣話嘅人交流時還有一兜溝通障礙。
=== 分片 ===
　　客家語在《中國語言地圖冊》肚分劃分做八片：粵臺片、粵中片、惠州片、粵北片、汀州片、寧龍片、于桂片、銅鼓片；除開上片所講嘅八片，還有一兜毋分片嘅客家語方言，例如粵西、桂東南、四川等地區嘅客家語{{r|中國語言地圖}}。
== 分佈 ==
[[File:Map of sinitic languages-zh-Hant.svg|thumbnail|right|中國漢語（橙色係客家語）]]
　　客家話主要分佈在：
#[[中國大陸]]嘅[[粵東]]、[[閩西]]、[[贛南]]交界，[[廣西]]、[[湖南]]、[[粵西]]、贛西北（以[[銅鼓縣]]做中心）等也有較多分佈。
#[[臺灣]]嘅桃園縣、新竹縣、苖栗縣、屏東縣、高雄縣、台東縣等縣<ref>[http://gb.cri.cn/1321/2011/04/07/5457s3211198.htm 台灣客家人分布地區] ．中國國際廣播電台國際在線．2011-04-07[引用日期2013-05-20]．</ref>。
#[[香港]]嘅新界大埔、元朗、上水等鄉鎮{{r|香港客家語}}。
#海外一些華人社區如：[[馬來西亞]]等[[東南亞]]國家、[[印度]]、[[非洲]]、南印度洋島國（[[毛里求斯]]等）、[[美洲]]地區等{{r|中國語言地圖}}。

== 語音特點 ==
*古全濁聲母撈次清聲母合流，毋論平仄多讀成送氣清塞音、塞擦音。
*古莊組撈精組洪音無分別，讀舌尖前音{{IPA|[ts ts' s]}}
*古泥、來母毋混。
*古曉、匣母逢合口字大部分讀做{{IPA|[f]}}。
*古非、敷、奉、微母部分字讀做重唇音{{IPA|p p' m}}。
*同攝（山、蟹、咸等攝）裡肚一二等字在不同範圍裡肚有毋同嘅讀音。
*梗攝字白讀多數讀做{{IPA|[aŋ iaŋ]}}或者係帶a的鼻化韻。
*山攝開口一等牙喉音字多撈合口一等齒音字混同，而韻腹多數係{{IPA|ɔ}}、{{IPA|o}}。
*宕攝開口一等唐韻撈江攝二等江韻字多數混同，讀做{{IPA|[ɔŋ]}}或{{IPA|[iɔŋ]}}。
*果假兩攝韻腹嘅區別普遍係 {{IPA|o}}、{{IPA|ɔ}} 撈 {{IPA|a}}、{{IPA|ɑ}}個分別。
*侵韻莊組字“森”、“蔘”多數撈其他聲母字讀音毋同。
*遇攝字“五”多數有{{IPA|[ŋ]}}嘅讀音。
*次濁入聲字有兩個走向，或撈清聲母同，或撈濁聲母同。
*保留入聲調類者，厥聲調多係短促調。
*多數地點知組聲母毋分二三等。
*多數地點知組三等撈章組個別字相當一致讀做{{IPA|[t t']}}。
*精組好少分洪細，見組分洪細嘅比較多，但係尖團多數毋混。
*微母字多數撈匣影雲以合口字混同做{{IPA|[v]}}聲母。
*影母洪音毋撈疑母混同。
*四等韻（如齊韻）字有讀洪音。
*宕攝一等字開撈合口字多數混同，一般讀作{{IPA|[ɔŋ]}}。
*曾攝開口一等字撈梗攝開口二等字（文讀）多毋分，讀作{{IPA|[ɛn]}}或{{IPA|ɛŋ]}}。
*多數地點無撮口呼。
*多數地點古陽聲韻 -m -n {{IPA|-ŋ}} 韻尾三分。
*多數地點入聲韻保留 -p -t -k 韻尾三分。
*多數地點聲調為六類，平入各分陰陽，上去雜為二調。
*古入聲字今聲調大多數按清濁分成兩調。
*多數地點將部分次濁去聲字讀成清聲母。
*古全濁、次濁部分上聲字除開少數地點外都有將常用字讀做陰平調。

== 注音撈書寫形式 ==
*客家語傳統使用[[漢字]]，部分無法度考察正字嘅表達往往用同音字代替；
*中國大陸廣東省有推出[[客家話拼音方案]]，毋過單淨用在[[梅縣話]]；
*[[英國長老會差會]]在客家語地區（當前以臺灣為主）使用[[白話字]]；
*臺灣地區用於為客家語注音嘅係[[臺灣客語通用拼音|通用拼音]]，後來又改進為[[臺灣客家語拼音方案|客家語拼音方案]]。

{{客家語}}

== 參考文獻 ==
<references/>

[[Category:語言]]
[[Category:客家文化]]
[[Category:客家語]]
