[[File:Thomas_Jefferson_by_Rembrandt_Peale_1805_cropped.jpg|right|thumb|300px|Thomas Jefferson.]]
'''Thomas Jefferson'''  ({{bd|1743-ngièn|4-ngie̍t 13-ngit|1826-ngièn|7-ngie̍t 4-ngit}}), [[Mî-koet]] thi-sâm ngim Chúng-thúng (1801-ngièn ─ 1809-ngièn). Thùng-sṳ̀ ya-he [[Mî-koet Thu̍k-li̍p Siên-ngièn]] chú-yeu hí-chhó ngìn, khi̍p Mî-koet khôi-koet chui khí yáng-hióng-li̍t chá chṳ̂-yit. Khì ngim khì chûng chṳ̂ chhùng-thai sṳ-khien pâu-koat [[Louisiana kèu-thi on]] (1803-ngièn), 1807-ngièn Kim-yun Fap-on (Embargo Act of 1807), yî-khi̍p Lewis lâu Clark thâm khàm (1804–1806). 

Sṳ̂n-vì chṳn-chhṳ ho̍k-kâ, Jefferson pín chhṳ̀ [[Kú-tién Chhṳ-yù Chú-ngi]] lâu [[Khiung-fò Chú-ngi]] (republicanism), chṳ thin Vì-kit-nì-â Chûng-kau Chhṳ-yù Fap (Virginia Statute for Religious Freedom, 1779, 1786). Kâi fap ngit-heu sṳ̀n-vì Mî-koet hièn-fap thi-yit siû chang-on chhóng-sat thiàu-vùn chṳ̂ kî-chhú, Jefferson-sṳt Mìn-chú (Jeffersonian democracy) yîn kì yì tet-miàng. 1792-ngièn kì chhóng-li̍p pin liâng-thô Mìn-chú Khiung-fò-tóng (kîm-ngit [[Mìn-chú-tóng]] chṳ̂ chhièn-sṳ̂n), Jefferson chên-vì thi-ngi ngim [[Vì-kit-nì-â]] chû Chû-chhòng (1779-ngièn －1781-ngièn), thi-yit ngim [[Mî-koet Koet-vu-khin]] (1789-ngièn ─1793-ngièn), lâu thi-ngi ngim [[Mî-koet Fu-chúng-thúng]] (1797-ngièn －1801-ngièn). 1800-ngièn Jefferson kit-phai kin-tak lièn-ngim ke Adams tông-sién Mî-koet thi-sâm ngim Chúng-thúng, chhṳ́ -heu kì liâng-thô ke chṳn-tóng thúng-chhṳ Mî-koet tha̍t si-fûn chṳ̂ yit sṳ-ki, kì ke chṳn-tóng 1824-ngièn fûn-lie̍t vì-chṳ́. 

Chhù-liáu chṳn-chhṳ sṳ-ngia̍p ngoi, Jefferson thùng-sṳ̀ ya-he [[Nùng-ngia̍p-ho̍k]], [[Yèn-ngi-ho̍k]], [[Kien-chuk-ho̍k]], [[Chhṳ̀ -ngièn-ho̍k]], [[Kháu-kú-ho̍k]], [[Sú-ho̍k]], [[me̍t-ma-ho̍k]], [[chhet-liòng-ho̍k]] lâu kú [[Sâng-vu̍t ho̍k]] tén ho̍k-khô ke chôn-kâ; yu sṳ̂n-kiâm [[chok-kâ]], li̍t-sṳ̂ lâu [[Séu-thì-khìm]] sú; ya-he [[Virginia Thai-ho̍k]] ke chhóng-phan-ngìn. Hí-tô-ngìn ngin-vì kì-he li̍t-ngim Mî-koet Chúng-thúng chûng, chṳ-fi chui kô-chá.

{{Mî-koet chúng-thúng}}
[[Category:Mî-koet chúng-thúng]]
