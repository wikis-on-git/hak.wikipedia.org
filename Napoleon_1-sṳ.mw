[[File:Jacques-Louis David 017.jpg|Napoleon|300px|thumb|right]]
'''Napoleon yit-sṳ''' ({{bd|1769-ngièn|8-‎ngie̍t 15-ngit|1821-ngièn|5-‎ngie̍t 5-ngit}}, Hon-ngî yîm-yi̍t: Nâ-pho-lùn ''拿破崙'') he [[Fap-koet]] chṳn-chhṳ lâu kiûn-sṳ liâng-siu, Kî tui 19 sṳ-ki vân-khí ke [[êu-chû]] chṳn-chhṳ yáng-hióng hàn-thai.

Napoleon sâng-yù [[Corsica]] tó, chhai Fap-koet thai-liu̍k chiap-su phau-pîn hiun-lien, heu-lói chhai fún-sui thi-yit, thi-ngi chhṳ fán-fap thùng-mèn ke chan-chên chûng li̍p liáu thai-kûng, chhai [[Fap-làm-sî Thi-yit Khiung-fò-koet]] séu yû miàng-mong. 1799-ngièn, kî sṳ̀n-vì thi-yit chṳp-chṳn, 5 ngièn heu kâ-miên vì fòng-ti. Chhai 19 sṳ-ki chó-khí, kî sut-liâng [[Fap-làm-sî Ti-koet]] kiûn-chhui chhai tui êu-chû lie̍t-chóng ke chan-chên chûng chhî-tet tô-chhṳ sṳn-li, khúng-chṳ liáu chûng-êu.

1812-ngièn [[Fap-koet chhîm-lio̍k Ngò-koet]] he kî ke chón-chak-tiám. Kî-ke [[Thai-liu̍k-kiûn]] phî sêu-me̍t, chhiâ chhiùng-vi vàn-chhiòn fu̍k-ngièn. 1813-ngièn, [[thi-liuk chhṳ fán-fap thùng-mèn]] chhai [[Leipzig]] tá-phai liáu kî, thi-ngit ngièn thùng-mèn ngi̍p-chhîm fap-koet, pet-sṳ́ Napoleon thui-vi, phen chiông kî liù-fong to Elba tó. Chhṳ-ngièn kî thò-lì Elba fu-phit, than chhai [[Waterloo]] chai-chhṳ chan-phai. Kî chui-heu ke liuk-ngièn phî yîn-koet-ngìn siù-kim chhai Sṳn-Helena tó.

[[Category:Fap-koet fòng-ti]]
[[Category:Fap-koet-ngìn]]
