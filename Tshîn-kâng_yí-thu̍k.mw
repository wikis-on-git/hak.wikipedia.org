(Lòi-tshṳ [[hak-kâ]] lông-thu̍k pí-soi ke vùn-tsông)<br />

Ngìn-oi [[thu̍k-sû]] tsang-voi yû tsóng-tsin. [[Sû-pún]] kâu ên-dâu ngióng-pân tso-ngìn, kâu ên-lî kok-tsúng tî-sṳk. thèu-pái-ngìn thu̍k ke sû, tso-tet hi tshâm-kâ khô-kháu, tui siu-tshòi kháu-tó kí-ngìn, tsui-heu kháu-tó tsin-sṳ, mò-lun kì he mak-ke tshut-sṳ̂n, tû-yû kî-fi tso-kôn.

Sṳ-sṳ̍t-song, [[thu̍k-sû]] he vi-tsho̍k tshûng-tsiuk tshṳ-kí, oi-yû ho̍k-sṳt ke ngìn tsang-yû nèn-li̍t tshú-lî khun-nàn ke sṳ-vu, vi thai-kâ lòi fu̍k-vu, yit-sên ya tsang-yû ka-tshṳ̍t.

[[hak-kâ-ngìn]] tshṳ-kú yî-lòi tshiu tshung-sṳ kau-yuk, tshiùng se-yà-ôi tshiu-oi ên-lî ngin-tsṳ̂n [[thu̍k-sû]], tshiu-he mai-thièn-mai-thi ya-oi-sung se-ngìn-è hi [[ho̍k-káu]].

(來自[[hak-kâ|客家]]朗讀比賽个文章)

人愛[[thu̍k-sû|讀書]]正會有長進。[[Sû-pún|書本]]教恩兜樣般做人，教恩俚各種知識。頭擺人讀吔書，做得去參加科考，對秀才考到舉人，最後考著進士，無論佢係麼个出身，都有機會做官。

事實上，[[thu̍k-sû|讀書]]係為著充實自己，愛有學識个人正有能力處理困難个事務，為大家來服務，一生也正有價值。

[[hak-kâ-ngìn|客家人]]自古以來就重視教育，從細爺哀就愛恩俚認真讀書，就係賣田賣地也愛送細人仔去學校。恩俚對奈仔正知得客家人恁好讀書呢？請看客家人歇个伙房，正堂廳下門个兩片，各有窗仔，窗仔項有橫聯。盡多人个聯語，左片係：'''晴耕'''；右片係：'''雨讀'''。意思係教育子孫，天晴時節愛煞猛耕田，謀求生活；落雨天無法度去田坵做事，盡睹好在屋下讀書，恁仔就不會浪費時間。對這點看來，做得講係盡正確个態度，恩俚毋好添放忒。
