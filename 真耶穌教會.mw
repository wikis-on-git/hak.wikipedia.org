{{Hakka-TW|1|Chṳ̂n Yâ-sû Kau-fi }}
[[File:Big root church.JPG|right|thumb|300px|]]
'''真耶穌教會'''係[[基督教]]五旬節教派嘅一隻分支．由[[中國]]人張靈生撈魏保羅始創於公元1917年，在中國北京設立嘅教會。邇教會嘅目標就係愛將拯救萬民嘅真福音傳遍世界，以便迎耶穌再來。今下主要分佈在[[臺灣]]、[[星加坡]], [[香港]]、[[日本]]、[[韓國]]及中國各地。真耶穌教會包括二十世紀初由、[[美國]]傳入嘅安息日會、使徒信心會、神召會等教派嘅某些教義。除了信奉聖經、遵守十誡, 守禮拜六為安息日, 行聖餐撈信徒互相洗腳等禮儀外, 佢等也強調信獨一真神. 受洗時愛面向下完身浸入水中；愛曉講方言(講靈言)；靠禱告趕鬼治病。禮拜時，信徒跪下同聲祈禱，或唱靈歌、跳靈舞。

==信條==
#'''信耶穌'''：信[[耶穌]]係道成肉身，為了拯救罪人代死在[[十字架]]上，第叁日返生、升天; 佢係人類唯一嘅救主，天地嘅主宰，獨一嘅真神。
#'''信[[聖經]]'''：信[[新約聖經]]撈[[舊約聖經]]係神嘅默示，為了證明真道唯一嘅根據，撈信徒生活嘅準則。
#'''信教會'''：信本會係耶穌基督藉晚雨聖靈所設立嘅，為了複興使徒時代嘅真教會。
#'''信浸禮'''：信水浸係赦罪重生嘅聖禮。[[浸禮]]愛在自然嘅活水裡肚進行，例如：[[河]]、[[海]]或係[[泉源]]。施浸者，必須已接受大水嘅洗禮撈領受聖靈，奉主耶穌基督聖名爲人施洗。受洗者愛低頭，面向下，完身入水。
#'''信聖靈'''：信受聖靈係得倒天國基業嘅憑據，並用講方言作為受聖靈嘅明證。
#'''信洗腳禮'''：信[[洗腳禮]]係撈主有分，撈教訓相愛、[[聖潔]]、[[謙卑]]、服事、[[饒恕]]嘅典禮。對每一隻受浸者，愛奉主耶穌聖名分予洗腳一擺，至於互相洗腳，必要時也做得。
#'''信聖餐禮'''：信聖餐係紀念主過身，同領主肉、主血，撈主聯合，能得倒永生，在末日返生嘅典禮。愛時常舉行，但係必須愛用一隻無酵餅撈葡萄汁舉辦其。
#'''信安息日'''：信[[安息日]]（星期六）係神賜福嘅日子。但係愛在恩典之下紀念創造撈救贖之恩，並盼望來世永遠安息而遵守其。
#'''信得救'''：信[[得救]]係因為恩，也因著信。但必須依靠聖靈追求聖潔、實踐經訓，敬神愛人。
#'''信審判'''：信主耶穌一定在[[世界末日]]，從天降臨，審判萬民；義人得倒永生，惡人受倒永刑。

==歷史==
=== 沙巴地區 ===
1926年初，[[新加坡]]教會溫約翰執事，將一本[[中國]]真耶穌教會南京總會出版嘅《聖靈報》，寄分沙巴亞庇嘅朋友曾恩福先生。曾先生當時係一隻僑領，因業務繁忙，無閒閱讀而轉寄分[[山打根]]嘅朋友李錫齡先生，並隨筆註曰：「有真教會興起」，真道從此在[[沙巴]]萌芽。

李錫齡先生係基督復臨安息日會嘅信徒，詳細閱讀《聖靈報》之後，深受感動。由於求真心切，於1927年農曆新年初一乘船前往新加坡尋找真耶穌教會，一路詢問教會嘅所在，竟遇見溫約翰執事。經過一段時間嘅查考後，終於在1927年1月11日接受真耶穌教會嘅大水洗，三日之後領受了聖靈。

同時徵得[[陳見信長老]]撈溫約翰執事等人同意後前往山打根傳揚福音。 1927年沙巴第一間真耶穌教會在山打根成立。陳、溫二人受迫離開山打根之前，按立了[[陳馬可]]、[[何腓利門]]撈[[江腓比]]三位[[執事]]，李錫齡弟兄則分委任為文書，共同負責教會事務。當時係以[[南京]]總會為主，本身分稱為「[[南洋]]北婆支會」，以山打根教會為中心，於1932年頭一擺派田腓力執事為代表出席總會在[[上海]]舉開嘅第八屆全體代表大會。

====真道傳入[[土著]]區====

1936年[[鬥亞蘭]] ( Tuaran ) 教會獻堂後，第一位土著魯姆比罕姊妹信主，將福音傳入山區嘅[[灣谷]]，建立了第一間[[杜順族]]教會，按立一位土著弟兄為[[雅各]]執事牧養教會，並於附近成立幾處聚會所，之後陸續建蓋會堂。

1958年初，[[雙涯亞卑]]嘅一隻[[毛律族]]人沙河病危，適逢田腓力執事往內陸傳道，向佢傳福音，撳手禱告後不再嘔血，數天後痊癒。此後在沙河弟兄家設立祈禱所，靈恩普及完村，神蹟奇事顯明，信徒驟增，由雙涯壩教會嘅鄒多馬執事帶領十多隻同靈在雙涯亞卑建蓋會堂，於1961年4月17日獻堂，成立了頭一間毛律族教會，真道逐漸傳開至各部落，因而建立了多處毛律族會堂及祈禱所。

[[Category:基督教]]
[[got:𐍃𐌿𐌽𐌾𐌰 𐌰𐌹𐌺𐌺𐌻𐌴𐍃𐌾𐍉 𐌹𐌴𐍃𐌰𐌿𐍃]]
[[or:ସତ୍ଯ ଖ୍ରୀଷ୍ଟ ଗିର୍ଜା ଘର]]
