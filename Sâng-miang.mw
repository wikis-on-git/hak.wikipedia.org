[[File:Ruwenpflanzen.jpg|right|thumb|350px|Sâng-miang.]]
'''Sâng-miang''' (Life) fàm-chṳ́ yit-lui khí-yû vún-thin ke vu̍t-chṳt lâu nèn-liòng [[thoi-chhia]] hien-siong nèn fì-yin chhiuk-kit, nèn chin-hàng chhṳ-ngài fu̍k-chṳ (fàn-chhṳ̍t) ke pan khôi-piong vu̍t-chṳt hì-thúng, Kién-tân lòi-kóng, ya chhiu-he yû [[sâng-vu̍t]] kî-chṳ ke vu̍t-thí. Sâng-miang ke-thí thûng-sòng tû-yeu kîn-li̍t [[chhut-sâng]], [[sṳ̀n-chhòng]] lâu sí-mòng. Sâng-vu̍t-ho̍k chet he yî [[ngièn-kiu]] sâng-miang vì chûng-sîm ke [[Khô-ho̍k]]. 

Sâng-miang ke chui-séu tân-vi he sâng-vu̍t, sâng-vu̍t he yù yit-chak fe̍t tô-chak [[se-pâu]] chû-sṳ̀n, yû [[Sîn-chhṳ̀n Thoi-chhia]], vì-chhṳ̀ [[hèn-thin-sin]], cho-tet sṳ̀n-chhòng, fì-yin chhiuk-kit, cho-tet fàn-chhṳ̍t yî sṳt-yin ngoi-kie fàn-kin, ki-sa sán-sâng heu-thoi. Chhai [[Thi-khiù]] ke sâng-vu̍t-khiên nui cho-tet cháu-to hí-tô m̀-thùng ke sâng-vu̍t, chhai liá-têu sâng-vu̍t chûng (pâu-koat [[chhṳ̍t-vu̍t]], [[thûng-vu̍t]], chṳ̂n-khiûn, ngièn-sâng sâng-vu̍t, kú-khiûn khi̍p [[se-khiûn]]), tû-yû khiung-thùng ke thi̍t-chṳ̂n, tû-he yù yî [[than]] lâu [[súi]] vì kî-chhú ke se-pâu kèu-sṳ̀n.
