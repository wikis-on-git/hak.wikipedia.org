[[File:Steve Jobs Headshot 2010-CROP.jpg|right|thumb|350px|Steve Jobs chhai 2010-ngièn WWDC sông fat-péu [[iPhone 4]].]]
'''Steve Jobs''' ([[Yîn-ngî]]: Steven Paul Jobs, [[1955-ngièn]] 2-ngie̍t 24-ngit －[[2011-ngièn]] 10-ngie̍t 5-ngit) , [[Mî-koet]] [[sông-ngia̍p]] khí-chṳ́ khi̍p [[fat-mìn-kâ]], [[Phìn-kó Kûng-sṳ̂]] ke chhong-sṳ́-ngìn chṳ̂-yit, chên-ngim [[Túng-sṳ̀-chhòng]] khi̍p [[Chṳp-hàng-chhòng]] chṳt-vi, ya-he [[Pixar Thûng-va̍k]] ke chhóng-phan-ngìn pin chên-ngim Chṳp-hàng-chhòng.
 
Steve Jobs chhai [[1970 ngièn-thoi]] ma̍t-khì lâu [[Phìn-kó Kûng-sṳ̂]] nang-yit chhong-sṳ́-ngìn [[Stephen Wozniak]] khi̍p sú-ngim thèu-chṳ̂-chá [[Mike Markkula]] hia̍p-chhu khì-thâ-ngìn sat-kie, khôi-fat khi̍p siau-chhiû [[Apple II]] hì-lie̍t. Chhai [[1980 ngièn-thoi]] chhû-khì, Steve Jobs he chui-chó khon-tó Xerox PARC ke [[Va̍t-chhú]] (mouse computing) khi-thûng thù-hìn yung-fu kie-mien ke sông-ngia̍p siâm-li̍t, pin chiông yin-yung [[Apple Lisa]] khi̍p yit-ngièn heu ke [[Macintosh thien-nó]].
 
[[1985-ngièn]], chhai [[Túng-sṳ̀-fi]] ke teu-chên sṳt-sṳ heu, Steve Jobs lì-khôi Phìn-kó Kûng-sṳ̂ khi̍p sṳ̀n-li̍p [[NeXT Kûng-sṳ̂]] —— yit-kiên thien-nó phiàng-thòi khôi-fat kûng-sṳ̂, chôn-mùn chhung-sṳ Kô-tén Kau-yuk khi̍p sông-ngia̍p sṳ-chhòng. Chhai 1986-ngièn, kì sû-kèu [[Lucas Yáng-ngia̍p]] ke thien-nó fùi-thù phu-mùn, sṳ̀n-li̍p Pixar. Kì pûn yî vi "Ngùan-kí Chúng-thûng-yèn" (1995-ngièn) ke chṳp-hàng chṳ-phién-ngìn. Kì yit-chhṳ̍t tâm-ngim [[Pixar Thûng-va̍k]] ke [[Chṳp-hàng-chhòng]] khi̍p yû 50.1% ke [[kú-fun]], chhṳ̍t-to kûng-sṳ̂ chhai [[2006-ngièn]] pûn [[Walt Disney Kûng-sṳ̂]] sû-kèu, liá-ke [[sû-kèu]] sṳ́ Steve Jobs sṳ̀n-vì Walt Disney Kûng-sṳ̂ ke chui-thai ke-ngìn [[kú-tûng]]  (yû 7.4% ke kú-fun) khi̍p Túng-sṳ̀-fi sṳ̀n-yèn.
 
Chhai [[1996-ngièn]], [[Phìn-kó Kûng-sṳ̂]] [[Túng-sṳ̀-fi]] kiet-ngi mâi-hâ [[NeXT Kûng-sṳ̂]], kì chhai [[2000-ngièn]] chhû-khì sṳ̀n-vì chṳn-sṳt [[CEO]], tai-liâng Phìn-kó Kûng-sṳ̂ fî-fòng ke [[iPod]], [[iPhone]], [[iPad]] sṳ̀-thoi ke to-lòi.
Chhiùng [[2003-ngièn]] chhû-khì,  Steve Jobs lâu [[Yî-sien Sṳ̀n-kîn Nui-fûn-pit Sè-pâu Liû]] (Islet Cell Neuroendocrine Tumor) chan-teu pat-ngièn, chui-chûng yî [[2011-ngièn]] pat-ngie̍t chhṳ̀-ngim Chṳp-hàng-chhòng chṳt-vi, chhai kì thi-sâm chhṳ phiang-ká khì-kiên, Steve Jobs tông-sién vi Phìn-kó Kûng-sṳ̂ ke Túng-sṳ̀-fi Chú-sit. 
Chhai kì sên-fa̍t ke ngièn-thoi lî-mien, Steve Jobs pûn ngin-vì he thien-nó ngia̍p-kie lâu ngu-lo̍k ngia̍p-kie ke phiêu-chì-sin ngìn-vu̍t.

[[Category:Mî-koet-ngìn‎]]
