'''Kiú-liùng chai-sàng''' (九龍寨城), ya ham cho '''Kiú-liùng sàng-chai''' (九龍城砦), he [[Hiông-kóng]] [[Kiú-liùng-sàng-khî]] tú ke yit chak vì-sàng (圍城), chhai [[1993-ngièn]] pûn chhak-thet. Kiú-liùng chai-sàng yî-chhièn he sṳ-kie [[ngìn-khiéu me̍t-thu]] chui kô ke thi-khî.

==Li̍t-sṳ́==
Kiú-liùng chai-sàng chó-siên he [[Kóng-tûng-sén]] [[Pó-ôn-yen|Sîn-ôn-yen]] (新安縣) chhai [[Kiú-liùng]] ke yit chak pîn-yàng, chhiùng [[1899-ngièn]] 12-ngie̍t khôi-sṳ́ sṳ̀n-vì [[Yîn-koet liâng Hiông-kóng]] ke yit chak vù-chṳn-fú chhong-thai ke vì-sàng (圍城).

[[1941-ngièn]] 12-ngie̍t chṳ [[1945-ngièn]] 8-ngie̍t, Hiông-kóng pûn [[Ngi̍t-pún]] cham-liâng. Ngi̍t-pún chiông Kiú-liùng chai-sàng ke [[sàng-chhiòng]] chhak-thet, chiông khì ke sa̍k-thèu yung-lòi cho [[Khí-tet Kî-chhòng]] (啟德機場) ke chhòi-liau. [[Khiet-sṳ̍t]] lâu mò [[vuk]] kî-chhu ke ngìn lòi chṳ liá-têu. Yîn-vì liá-têu ke [[chú-khièn]] chên-lun, Hiông-kóng [[kín-chhat]] thùng Hiông-kóng chṳn-fú mò-fap-thu chin-ngi̍p, Kiú-liùng chai-sàng pien-sàng "sâm-put-kón" (三不管) ke thi-khî: Hiông-kóng chṳn-fú m̀ kám kón, Yîn-koet chṳn-fú m̀ oi kón, Chûng-koet chṳn-fú mò-fap-thu kón, liá-têu chhṳ-ôn chṳ̂n fun-lon. 

1984-ngièn, Chûng-koet lâu Yîn-koet chṳn-fú chhiâm-thin ''[[Chûng-Yîn Lièn-ha̍p Sâng-mìn]]'' (中英聯合聲明), yok-thin Yîn-koet chhai 1997-ngièn 7-ngie̍t 1-ngit chiông Hiông-kóng ke chú-khièn kâu chón Chûng-koet. 1987-ngièn chṳ 1993-ngièn, Yîn-koet lâu Chûng-koet cheu ''Chûng-Yîn Lièn-ha̍p Sâng-mìn'' tú ke yok-thin, khiung-ha chiông Kiú-liùng chai-sàng chhak-thet, kói cho Kiú-liùng chai-sàng Kûng-yèn (九龍寨城公園).

[[Category:Hiông-kóng]]
