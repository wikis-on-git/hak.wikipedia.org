[[File:Levant 830.png|right|thumb|280px|Yù-thai Vòng-koet]]
'''Yù-thai Vòng-koet''' he yit-ke chhut-yì kûng-ngièn [[Chhièn Sṳ̍p Sṳ-ki]] chṳ [[Chhièn Liuk Sṳ-ki]] chhùn-chhai ke [[Chûng-tûng]] koet-kâ, lâu [[Sat-mâ-li-â]] yit-thùng chhiùng ngièn-lòi ke [[Yî-set-lie̍t lièn-ha̍p vòng-koet‎]] fûn-lie̍t chhut-hi. Kîn-kí "[[Khiu-yok Sṳn-kîn]]" só ki-chai, Yî-set-lie̍t ke fûn-lie̍t he yù-yî [[Só-lò-mùn-vòng]] put-chûng yî Sṳ̀n, só-yî chung-hâ vòng-koet fûn-lie̍t ke ok-yîn; kâ-song Só-lò-mùn pún-sṳ̂n chhai-vi khì-kiên hîn-kien khi̍p chóng-chṳ́ [[Lò-pô-ôn-vòng]] tên-vi heu ke vù-tî, sṳ́-tet fàn-sṳn yit-sṳ̀ ke koet-kâ, yî yok kûng-ngièn [[Chhièn 975-ngièn]] fûn-lie̍t heu, fàm 250-ngièn chṳ̂-kiú. Vòng-koet fûn-lie̍t heu, chhai pet-phu sṳ̍p-ke kî-phai ([[Liù-phien]]、[[Sî-mién]]、[[Yî-sat-kâ]]、[[Sî-pu-lùn]]、[[Than]]、[[Nâ-fut-thâ-li]]、[[Kâ-tet]]、[[Â-sat]]、[[Mâ-nâ-sî]]、[[Yî-fap-lièn]]) chhṳ̂n-cho “Yî-set-lie̍t”, nàm-phu ke lióng-ke kî-phai ([[Yù-thai]]、[[Phien-ngâ-mén]]) chhṳ̂n-fû “Yù-thai”.

== Me̍t-mòng ==
[[Sîn Pâ-pí-lùn Vòng-koet‎]] koet-vòng [[Nì-pu-kap-nì-sat ngi-sṳ]] yî kûng-ngièn [[Chhièn 587-ngièn]] chin-kiûn [[Pâ-le̍t-sṳ̂-thán]], pâu-vì [[Yâ-lu-sat-lâng]], chhai sṳ̍p-pat-ke ngie̍t heu, kî-fông lâu nui-phu fûn-lie̍t, Yâ-lu-sat-lâng chûng-yì chhai kûng-ngièn [[Chhièn 586-ngièn]] ham-lo̍k. Nì-pu-kap-nì-sat-vòng chiong Yâ-lu-sat-lâng sàng-chhiòng chhak-fí、[[Sṳn-thien]]、vòng-kiûng lâu mìn-kî.

== Chhâm-siòng ==
* [[Yù-thai kiûn-chú lie̍t-péu]]
* [[Yî-set-lie̍t Vòng-koet‎]]

[[Category:Li̍t-sṳ́]]
