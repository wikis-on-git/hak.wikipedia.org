[[File:Tolkien_1916.jpg|right|thumb|350px|J. R. R. Tolkien.]]
'''John Ronald Reuel Tolkien'''  (kién-chhṳ̂n '''J. R. R. Tolkien''', 1892-ngièn 1-ngie̍t 3-ngit － 1973-ngièn 9-ngie̍t 2-ngit), [[Yîn-koet]] chok-kâ, sṳ̂- ngìn, ngî-ngièn ho̍k-kâ khi̍p [[Thai-ho̍k]] [[Kau-su]], yî chhóng-chok kîn-tién ngiàm-sok khì-fam chok-phín 《The Hobbit》, 《[[Mô-kài]]》 lâu 《Chîn-lìn Pó-chon》 yì vùn-miàng. 
Tolkien chên yî 1925-ngièn chṳ 1945-ngièn kiên, chhai [[Ngiù-chîn Thai-ho̍k]] [[Pembroke Ho̍k-yen]] tâm-ngim [[Âng-kak-lû Sat-khiet-sùn-ngî]] ke Rawlinson lâu Bosworth kau-su, pin yî 1945-ngièn chṳ 1959-ngièn kiên chón-chṳ Ngiù-chîn Thai-ho̍k [[Me̍t-tun Ho̍k-yen]] ngim Yîn-koet ngî-ngièn lâu vùn-ho̍k ke Me̍t-tun kau su. Kì he [[C.S.S. Lewis]] ke me̍t-yû —— lióng-ngìn kai vì fî-chang-sṳt vùn-ho̍k thó-lun-sa "tsiak siong" ke sa-yèn. 1972-ngièn 3-ngie̍t 28-ngit, Tolkien tet-to Yîn-koet ńg-vòng [[Yî-lì-sâ-pha̍k Ngi-sṳ]] pân-su ke Thai-Yîn Ti-koet sṳ̂-lin hiun-chông. 
Tolkien ke tsóng-sun Christopher Reuel Tolkien chhai fu-chhîn hi-sṳ heu, cháng-lî liáu thai-liòng ke pit-ki lâu hàn-m̀ fat-péu ke sú-káu, chhut-pán yit hì-lie̍t chok-phín, pâu-koat 《Chîn-lìn Pó-chon》. Liá sia-chok-phín 《The Hobbit》 lâu 《Mô-kài》 yit-hí kèu-sṳ̀n liáu yû lièn-hì ke khiung-thùng-thí, yù chhòn-sot, sṳ̂-kô, hî-kèu li̍t-sṳ́, ngìn-chho ngî-ngièn lâu tón-vùn só chû-sṳ̀n, kôan-yî yit-ke miàng-kiàu Arda ke khì-fam sṳ-kie.
