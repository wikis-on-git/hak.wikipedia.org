[[File:DengXiaoping.jpg|right|thumb|380px|Thèn Séu-phìn.]]
'''Thèn Séu-phìn''' (鄧小平, [[1904-ngièn]] 8-ngie̍t 22-ngit－[[1997-ngièn]] 2-ngie̍t 19-ngit) tshut-sên tshai [[Chûng-koet]] [[Si-tshôn-sén]] [[Kóng-ôn-yen]] [[Hia̍p-hîn-hiông]] [[Phài-fông-tshûn]] ke yit-ke [[Hak-kâ]] kâ-thìn, he [[Chûng-koet Khiung-sán-tóng]], [[Chûng-koet Ngìn-mìn Kié-fong-kiûn]] lâu [[Chûng-fà Ngìn-mìn Khiung-fò-koet]] ke tsú-yeu Liâng-thô-ngìn tsṳ̂-yit. [[1981-ngièn]] tsṳ [[1990-ngièn]] tâm-ngim [[Tûng-ông Kiûn-sṳ Ve-yèn-fi]] tsú-sit. Kì pûn Chûng-koet kôn-fông tshṳ̂n-tso "[[Tsṳn-tshṳ-kâ]], [[Kiûn-sṳ-kâ]], [[Ngoi-kâu-kâ]], Chûng-koet Khiung-sán-tóng thi-ngi thoi liâng-thô fu̍t-sîm".
Thèn Séu-phìn yit-sên tshiùng-lòi mò tâm-ngim ko Chûng-koet Khiung-sán-tóng fe̍t-tsá Chûng-fà Ngìn-mìn Khiung-fò-koet ke tsui-kô Liâng-thô-ngìn tsṳt-vu, than-he kì pûn ngin-vì he [[Chûng-koet|Chûng-koet Thai-liu̍k]] tshai [[1978-ngièn]] tsṳ [[1992-ngièn]] kiên ke sṳ̍t-tsi tsui-kô Liâng-thô-ngìn, tshṳ̍t-to lì-sṳ sṳ̀ kì pó-tshṳ̀ yáng-hióng-li̍t. Kì he "Kói-kiet Khôi-fong" khi̍p "Yit-koet Lióng-tsṳ" ke thì-ngi-tsá. Kì kîn-sòng pûn-ngìn tshṳ̂n-tso "Chûng-koet Kói-kiet Khôi-fong ke Tsúng Sat-kie-sṳ̂", khì tsṳn-tshet yáng-hióng to [[Ngi-sṳ̍p Sṳ-ki]] heu-khì mî-ke [[Chûng-koet-ngìn]], ya-he tshai siông-tông tshàng-thu sông kói-pien sṳ-kie. 

[[en:Deng Xiaoping]]
