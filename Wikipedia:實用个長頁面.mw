[[檔案:Grosser Panda.JPG|200px|左|link=]]
'''[[貓熊]]'''一般分喊做'''熊貓'''、'''大熊貓'''或者'''大貓熊'''，係一種[[野生]]嘅[[哺乳動物]]。其撈[[熊]]同[[貓仔]]一樣都是[[食肉目]]嘅。雖然講科學家當多將其分至[[熊科]]下頭去，還有人認為其毋係熊嘅一種。貓熊嘅身體肥固固，[[頭]]圓滾滾，[[尾]]當短，身體面頂烏撈白兩種顏色分當清楚，身體同尾係白色，[[耳]]、[[目睭]]、[[手]][[腳]]撈[[肩頭]]都係烏色嘅，[[肚底]]有嘅係[[棕色]]，有嘅係烏色。貓熊嘅身體一般有120至180[[公分]]該樣長，尾差毋多有10至20公分該樣長，身體大概有60至150[[公斤]]該樣重。一般來講[[雄性]]嘅比[[雌性]]嘅大頭一滴仔。貓熊原來係生活在暗摸摸仔嘅[[竹]]林裏肚，故所目睭毋好使，毋過其在暗晡嘅時候一樣遽板。
