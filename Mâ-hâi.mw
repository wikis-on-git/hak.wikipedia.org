'''Mâ-hâi''' ([[Yîn-ngî]]: George Leslie Mackay, [[1844-ngièn]] sâm-ngie̍t ngi-sṳ̍p-yit ngit－[[1901-ngièn]] liuk-ngie̍ ngi-ngit), tsiông sâng-miang fung-hien pûn [[Thòi-vân]] ke [[mu̍k-sṳ̂]]. Fu-tshîn he [[Sû-kiet-làn]] thien-nùng, thò-to [[Kâ-nâ-thai]] heu tshai [[Ôn-thai-lio̍k-sén]] sâng-ha Mâ-hâi. [[1867-ngièn]] tshai [[Tô-lùn-tô Thai-ho̍k]] [[Sṳ̀n-ho̍k-yen]] pit-ngia̍p, yit-sîm sióng to tûng-fông tshòn-kau, [[1871-ngièn]] fung-phai to [[Â-chû]] tshòn-kau, siên tshai [[Yin-thu]] yit-tai fa̍t-thung, heu pûn phai-vông [[Chûng-koet]]. [[1872-ngièn]] sâm-ngie̍t tshit-ngit Mâ-hâi tshiùng Amoy lòi-to Thòi-vân ke Tá-kiéu-kóng, lióng-thiên-heu, sâm-ngie̍t kiú-ngit sṳ̀n-sòn tsṳ [[Thâm-súi]]. Mâ-hâi liù-tshai Thòi-vân pet-phu tshòn-kau.
Mâ-hâi lâu [[Thòi-pet]] ńg-kú thi-khî ke Chong Tshûng-mìn (張聰明) kiet-fûn, kì ke lióng-ke ńg-tsṳ́ ya-tû ka-pûn Thòi-vân kau-thù. Mâ-hâi tshai Thòi-vân khiung-yû tshóng-sat liuk-sṳ̍p kiên kau-thòng, khi̍p Thòi-pet thi-yit sî-yî yî-yen.

[[Category:Ngìn-vu̍t]]
