[[File:Julie Perkins at LLNL.Jpg|right|350px|Yit-miàng Fa-ho̍k-kâ chang-chhai chhiùng yit-chak [[yèn tái sêu phiâng]] tó-chhut yi̍t- thí.]]
''' Fa-ho̍k kâ ''' yit-pân he chṳ́ chhiùng-sṳ yî khiûn hien-thoi [[Fa-ho̍k]] ngièn-kiu ke [[Khô-ho̍k-kâ]], yû [[chôn-chṳ]] lâu [[kiâm chṳt]] chṳ̂ fûn, chhai [[Yîn-koet]] yi̍t khó chṳ́ [[yo̍k tsì sṳ̂]]. Fa-ho̍k kâ têu fi tui Fa-ho̍k [[Ngièn-su]], [[Ngièn-chṳ́]], [[Fûn-chṳ́]] khi̍p kì-têu yì-hò fu-siông chok-yung chok chhut ngièn-kiu. Fa-ho̍k-kâ têu ngièn-kiu pin chhet-sṳ [[yo̍k-vu̍t]], [[cha-yo̍k]] khi̍p chṳ̂ lui khì-thâ ke tûng-sî. Fa-ho̍k he yit-mùn sṳ̍p-fûn chhùng-yeu ke Khô-ho̍k, yîn-vì hien-chhai thai-tô-sú ke sîn yo̍k vu̍t tû-he kîn-kí Fa-ho̍k ngièn chṳ chhut ke. 

Kóng-ngi-sông, Fa-ho̍k kâ yû sṳ̀ ya pâu-koat Chûng-koet kú-thoi ke [[lien Tan su̍t]] sṳ fò Sî-fông kú-thoi ke [[lièn kîm su̍t]] sṳ. Yit-ke Fa-ho̍k kâ lâu khì thâ-ngìn cho sṳ ke m̀-thùng chṳ̂-chhú he kì-têu thûng-sòng tû-fi hó-séu sîm thi kiám chhà sṳ̂n piên mî yit-chúng vu̍t-thí ke [[pien-fa]]. Kì-têu ke kûng-chok, thai phu-fûn he ngièn-kiu ngióng-pân cho-tet thai-liòng sâng-sán kok-chúng ngo-kui ke [[yo̍k vu̍t | yo̍k]] yung fe̍t-chá [[kûng-ngia̍p]] yung Fa-ho̍k phín, vu khiù chho fuk thai-chung fe̍t-chá mêu li vì sâng. 

Mî-ke Fa-ho̍k kâ fi yû m̀-thùng ke chôn khô, than-he kì-têu yû-têu khiung-thùng ke cho sṳ fông-fap. Sú siên, kì-têu khon yit-chúng tûng-sî thûng-sòng tû-fi ngièn-kiu kì he [[sôn]] hàn-he [[kán]], pin-chhiâ yung [[Ngièn-chṳ́]] ke kok-thu hi fûn-sak nâ vu̍t-thí. Khì chhṳ, kì-têu hó-séu sîm thi chhet-liòng ke-têu vu̍t-thí fun-ha̍p ke sṳ̀-hèu m̀-thùng [[vu̍t-chṳt]] ke [[pí-li]], [[Fa-ho̍k chok-yung]] chang-chhai chin-hàng ke sṳ̀-hèu fán-yin ke suk-thu khi̍p m̀-thùng vu̍t-thí chṳ̂-kiên [[Fa-ho̍k thi̍t-sin]] ke fûn-phe̍t. Hàn-yû, kì-têu fi yung chhṳ-kâ yû-han ke [[tî-sṳt]] hi sòng sṳ liáu-kié ke-têu chhṳ-kâ put su̍k sit ke tûng-sî, chhiùng yì lin chhṳ-kâ ho̍k kiên-tô tî-sṳt. 

[[Chhòi-liau Khô-ho̍k-kâ]] he [[yá-kîm ho̍k-kâ]] ke yit-lui, than-he kì-têu thu̍k sû sṳ̀ thûng-sòng tû-he chú siû Fa-ho̍k. 

Séu phu-fun Fa-ho̍k kâ tû-he chhai thu̍k to [[Thai-ho̍k]] pit-ngia̍p chhiu chhut ngoi tông kî chhèn kûng-chok, thai phu-fun [[Kûng-sṳ̂]] tû kù yung yû [[Pok-sṳ]] ho̍k-vi ke ngìn. Hó-tô yû-kôan Fa-ho̍k ke kûng-chok fe̍t Thai-ho̍k Fa-ho̍k ke kho-chhàng tui [[Sú-ho̍k]], [[vu̍t-lî]], [[sâng-vu̍t]] lâu Fa-ho̍k thùng-ngióng chhùng sṳ, yîn-vì Fa-ho̍k yu chhṳ̂n-vì chûng-sîm Khô-ho̍k. 

Thu̍k to [[Sha̍k-sṳ]] ke sṳ̀-hèu, Fa-ho̍k Khô-ho̍k sâng chhiu tet chôn kûng yit-ke fûn-kî. Thai phu-fûn ngìn tû-fi sién-tho̍k [[sâng-vu̍t Fa-ho̍k]], [[yû kî Fa-ho̍k]] fe̍t [[mò kî Fa-ho̍k]] tén-tén. 

Thu̍k vàn sû chṳ̂-heu, Fa-ho̍k pit-ngia̍p sâng sṳ̀n-vì Fa-ho̍k kâ, chhiu-fi chhut-lòi kûng-chok. Kì-têu tô-sú fi kâ-ngi̍p [[Fa-ho̍k kûng-ngia̍p]] fe̍t cho [[yo̍k tsì sṳ̂]]. Chhai hó-tô koet-kâ Thai-ho̍k khì-sṳ̍t yû yit khô [[yo̍k tsì ho̍k]] chôn khô, put-ko yi̍t fi yû ngìn thu̍k pit Fa-ho̍k heu cho yo̍k tsì sṳ̂. Yu yû-têu Fa-ho̍k kâ fi sién-tho̍k vì chṳn-fú kûng-chok, tông chṳn-fú ke [[fa ngiam só]][[kî-su̍t yèn]].
