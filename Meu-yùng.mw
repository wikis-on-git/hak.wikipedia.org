{{Hakka-TW|0|貓熊}}<br />
{{Taxobox
| color = pink
| name = Meu-yùng 
| status = EN
| status_system = iucn3.1
| status_ref = <ref>{{IUCN2008|assessors=Lü, Z, Wang, D. & Garshelis, D.L. (IUCN SSC Bear Specialist Group)|year=2008|id=712|title=Ailuropoda melanoleuca|downloaded=2009-ngièn 3-ngie̍t 9-ngit }}</ref>
| image = Grosser Panda.JPG
| image_width = 260px
| regnum = [[Thung-vu̍t-kie]] Animalia
| phylum = [[Chit-sok-thung-vu̍t-mùn]] Chordata
| classis = [[Phú-nen-kong]] Mammalia
| ordo = [[Sṳ̍t-ngiuk-muk]] Carnivora
| familia = [[Yùng-khô]] Ursidae
| genus = [[Thai-yùng-meu su̍k]] ''Ailuropoda''
| species = ''' Thai-yùng-meu ''A. Melanoleuca'''''
| binomial = ''Ailuropoda melanoleuca''
| binomial_authority = [[Armand David|David]], [[1869-ngièn|1869]]
| subdivision_ranks = [[Â-chúng]]
| subdivision =
* [[Si-chhôn Thai-yùng-meu]] ''A. M. Melanoleuca''
* [[Chhîn liâng Thai-yùng-meu]] ''A. M. Qinglingensis''
| range_map = Mapa distribuicao Ailuropoda melanoleuca.png
| range_map_width = 250px
| range_map_caption = Meu-yùng ke fûn-pu.
}}
'''Meu-yùng''' (貓熊) yit-pân pûn ham-cho '''yùng-meu''' (熊貓), '''thai-yùng-meu''' (大熊貓) fe̍t-chá '''thai-meu-yùng''' (大貓熊), he yit-chúng yâ-sâng ke [[phú-nen thung-vu̍t]]. Khì lâu [[yùng]] thùng [[meu-é]] yit-yong tû-he [[sṳ̍t-ngiuk-muk]] (食肉目, Carnivora) ke. Sûi-yèn kóng khô-ho̍k-kâ tông-tô chiông khì fûn chṳ [[yùng-khô]] (熊科, Ursidae) hâ-thèu hi, hàn-yû ngìn ngin-vì khì m̀-he yùng-khô ke yit-chúng.

==Miàng-sṳ==
[[1869-ngièn]], [[Fap-koet]] [[siên-kau-sṳ̂]] [[Armand David]] thèu pái chhai [[Chûng-koet]] ke [[Si-chhôn]] fat-hien meu-yùng yî-heu, chiông liá-chúng thung-vu̍t ke [[ho̍k-miàng]] ham-cho „Ursus melanoleucus“, yi-sṳ he „[[vû-set]] lâu [[pha̍k-set]] ke yùng“. Heu-lòi [[Fap-koet koet-kâ chhṳ-yèn li̍t-sṳ́ pok-vu̍t-kón]] (法國國家自然歷史博物館) ke thung-vu̍t ho̍k-kâ [[Alphonse Milne-Edwards]] ngiên-kiu David tai chón lòi ke [[kut-thèu]] yî-heu, ngin-vì liá-chúng vu̍t-chúng thùng [[séu-yùng-meu]] tông chhiong, chhiu chiông khì hí ho̍k-miàng ham-cho „Ailuropoda melanoleuca“, yi-sṳ he „chhiong séu-yùng-meu ke thung-vu̍t“. Liá chak miàng-sṳ chṳ kîm-ha hàn chhai yung.

==Ngoi-hìn==
Meu-yùng ke sṳ̂n-thí phì-ku-ku, [[thèu]] yèn-kún-kún, [[mî]] tông tón, sṳ̂n-thí mien-táng vû lâu pha̍k lióng chúng ngàn-set fûn tông chhîn-chhú, sṳ̂n-thí thùng mî he pha̍k-set, [[ngí]], [[mu̍k-chû]], [[sú]] [[kiok]] lâu [[kiên-thèu]] tû-he vû-set ke; tú-tái yû ke he [[chûng-set]], yû ke he vû-set.

Meu-yùng ke sṳ̂n-thí yit-pân yû 120 chṳ 180 [[kûng-fûn]] ke-yong chhòng, mî chhâ-m̀-tô yû 10 chṳ 20 kûng-fûn ke-yong chhòng, sṳ̂n-thí thai-khói yû 60 chṳ 150 [[kûng-kîn]] ke-yong chhûng. Yit-pân lòi kóng [[hiùng-sin]] (雄性) ke pí [[chhṳ-sin]] (雌性) ke thai thèu yit-tit-é. 

Meu-yùng ngièn-lòi he sên-fa̍t chhai am-mô-mô-é ke [[chuk]]-lìm tî-tú, ku-só mu̍k-chû m̀-hó sṳ́, m̀-ko khì chhai am-pû ke sṳ̀-heu yit-yong kiat-pán.

==Fûn-phu==
Meu-yùng cho-tet tông-cho yit-chúng thung-vu̍t-kie ke fa̍t-fa-sa̍k (活化石), yîn-vi liá chúng thûng-vu̍t ke yong-é thùng kí sṳ̍p-van ngièn yî-chhièn ke mò mak-ke chhâ-phe̍t. Song-chó chhai [[Chûng-koet]] tûng-phu, nàm-phu chṳ [[Mién-thien]] tû yû, chṳ kîm-ha thu̍k-thu̍k sên-fa̍t chhai [[Si-chhôn]] phu-fun thi-khî lê. Khì chú-yeu chhai [[hói-pha̍t]] 2000 chṳ 3000 [[kûng-chhak]] ke chuk-lìm fe̍t-chá [[chṳ̂m-ya̍p-lìm]] (針葉林) tú.

==Si̍p-koan lâu sâng-thai thi-vi==
[[File:Chengdu-oso-panda-comiendo-v01-mpg.ogg|thumb|right|200px|Meu-yùng chhai sṳ̍t chuk.]]
Meu-yùng oi chhṳ-kâ chhu, tak-chak meu-yùng tû yû chhṳ-kâ fa̍t-thung ke thi-fông. Chhù-thet [[fat-chhìn]] (發情) ke sṳ̀-khì, khì tû he chhṳ-kâ chhu. Tông tô ngìn ngin-vì meu-yùng he chú-yeu sṳ̍t chuk-ya̍p ke yit-chúng thung-vu̍t. Khì-sṳ̍t meu-yùng lâu khì-thâ yùng yit-yong he chha̍p-sṳ̍t thung-vu̍t (雜食動物), kîm-ha ke meu-yùng chhai sṳ̍p-ngiuk thung-vu̍t hiong sṳ̍t-chhó thung-vu̍t ko-thu ke sṳ̀-khì. Meu-yùng voi liak [[chuk-chhú]] (竹鼠) liá lui séu-thung-vu̍t, ya voi sṳ̍t thung-vu̍t ke sí-sṳ̂, yû ke sṳ̀-heu hàn voi hi liak [[thèu-sâng-é]] lòi sṳ̍t. Meu-yùng ke [[hâ-kôi]] lâu [[ngà]] tông yû li̍t, ku-só chuk ke-yong ngang ke tûng-sî khì tû yû fap-thu ngâu thung. Than-he khì [[sêu-fa]] sṳ̍t-vu̍t [[chhiâm-vì]] (纖維) lâu yông-fun (養分) ke nèn-li̍t m̀-hó, ku-só yit ngit sî-yeu sṳ̍t 15 chṳ 20 kûng-kîn ke chuk yàng-yông chang-voi la.

Meu-yùng ke lai-é he [[fâ-pau]] thùng [[sài-kiéu]] (豺狗) ke chú-yeu sṳ̍t-vu̍t.

==Pó-fu chhong-khóng==
[[1936-ngièn]] 1-ngie̍t, thèu chak meu-yùng pûn ngìn yun chṳ [[Mî-koet]] ke [[San Francisco]] hi chán-lám, tông tô Mî-koet-ngìn ngin-vì khì tông sên-chhi. Liá chak meu-yùng heu-lòi pûn yun chṳ [[Chicago]], chhai [[1938-ngièn]] chhai ke-têu sí hi. Chhai khì sí hi chṳ̂-chhièn [[:en:Brookfield Zoo|Brookfield Thung-vu̍t-yèn]] yung 2500 [[mî-kîm]] ke thoi-ka mâi tó yit-chak meu-yùng. [[1972-ngièn]] Mî-koet chúng-thúng [[Richard Nixon]] fóng-mun Chûng-koet ke sṳ̀-heu, [[Mô Chhe̍t-tûng]] chiông 2 chak meu-yùng sung pûn Mî-koet. Ke-sṳ̀ chhṳ yit-chak meu-yùng sî-yeu 260 van mî-kîm, na-he chai kâ yit-chak meu-yùng ke lai-é, chhiu-voi chhêu-ko 300 van, án-ngiòng pí khì-thâ phîn-ngùi thung-vu̍t sṳ́ ke chhièn kien tô.

==Chhâm-kháu chṳ̂-liau==
{{reflist}}
{{Commons|Ailuropoda melanoleuca|Meu-yùng}}
{{Wikispecies|Ailuropoda melanoleuca|Meu-yùng}}
[[Category:Sâng-vu̍t-ho̍k]]
