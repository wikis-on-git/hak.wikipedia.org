[[File:Divie_Bethune_McCartee.jpg|right|thumb|350px|Ma̍k Kâ-thì.]]
'''Ma̍k Kâ-thì''' (麥嘉締, Divie Bethune McCartee, 1820-ngièn -1900-ngièn 7-ngie̍t 17-ngit), he yit-miàng [[Mî-koet]] [[yî-liàu]] Chhòn-kau-sṳ, Mî-pet [[Chhòng-ló-fi]] chui-chó phai-vông [[Chûng-koet]] ke Chhòn-kau-sṳ chṳ̂-yit, [[Yî-ho̍k]] [[Pok-sṳ]]. 1844-ngièn 6-ngie̍t, tí-tha̍t [[Nèn-pô]], chhai yù-sṳn-kôn nui sṳ̂ yî chhòn-kau. Kì fân-yi̍t liáu thi-yit-pún [[Nèn-pô-fa|Nèn-pô fông-ngièn]] ke 《[[Lu-kâ Fuk-yîm]]》, yu yit-thu tâm-ngim Mî-koet chu Nèn-pô ke sú-ngim liâng-sṳ, Yù-chṳn-khiu̍k chú-chṳn, yî-khi̍p Chhîn-thìn chhut-sṳ́ [[Ngit-pún]] khîm-sṳ́ ke ku-mun. 
1845-ngièn, Ma̍k Kâ-thì chhai Nèn-pô chhóng-phan chhùng-sin ngi-shu̍k (the Ningpo Boy’s Academy／Boarding School), kâi káu yî 1867-ngièn chhiên-vông [[Hông-chû]], kói-miàng vì Yuk-Yîn Ngi-shu̍k (Hangchow Presbyterian Boys' School), chit [[Chṳ̂-kông Thai-ho̍k]] ke chhièn-sṳ̂n. 
1850-ngièn to 1853-ngièn, Ma̍k Kâ-thì liu̍k-sa phiên-chho̍k liáu 《Phìn-ôn Thûng-sû》4 chhak, yù Chhòng-ló-fi ke fâ-fà [[Sṳn-kîn]] sû-fòng chhut-pán, kie-shàu [[Thiên-vùn]], [[hì-siong]] sòng-sṳt. Kì tui Chûng-koet Pok-vu̍t-ho̍k ya phó-yû [[ngièn-kiu]], chhai [[Â-chû]] vùn-fi ke khan-vu̍t sông fat-péu put-séu [[lun-vùn]], khì-chûng yû 33 phiên hì-yung [[chûng-vùn]] tshòn siá. 1872-ngièn, Ma̍k Kâ-thì chhièn-vông Ngit-pún, tâm-ngim [[Tûng-kîn Ti-koet Thai-ho̍k]] [[fap-li̍t]] kiâm Pok-vu̍t-ho̍k [[Kau-su]]. 

[[Category:Mî-koet Chhòn-kau-sṳ]]
