　　客家語作為[[漢語]]族嘅一隻支系，除在[[中國]]廣為流傳之外，在海外也有毋少嘅使用者。毋過，各地客語嘅用詞因為各種因素難免會有兜差別。為到使維基客語版在用詞上更加簡潔撈統一，下背嘅表格係部分嘅推薦用詞 （部分毋係本字），分各位維基客語版編者參考撈使用。更多嘅用語做得參詳客家語書寫推薦用字（[http://163.21.6.4/lt/gallery/60/9810教育部公佈客家語書寫推薦用字.pdf 第一批]撈[http://blog.ceag.kh.edu.tw/gallery/4/4-1808.pdf 第二批]），[http://hakka.dict.edu.tw/hakkadict/index.htm 臺灣客家語常用詞]也做得幫到汝。假使汝發現部分字符無辦法正常顯示，[http://www.zdic.net/appendix/f18.htm 邇位]可能會幫到汝。特別注意嘅係，有兜表達可能有毋止一種表達方式，毋過建議編寫人在同一條目肚做得統一用語。
<br />
　　更多嘅幫手信息請轉頭到[[help:目錄|目錄頁]]；有關維基編寫用語（代碼），汝做得撳[[help:編寫|邇位]]。

{|class='wikitable' style='width: 70%;'
|-
! style="width: 15%" | 普通話（國語） !! style"width: 15%" | 客家語 !! style="width: 30%" | 例子 !! style="width: 40%" | 註釋  
|-
| 我 ||亻厓 || 我和家人：亻厓撈家人 || 電腦字庫支持下做得用“'''𠊎'''”
|-
| 你 || 汝 || 你好：汝好 || 行文一致情況下做得用“'''爾'''”
|-
| 他（人） || 佢 || 他是我的朋友：佢係吾朋友 || 僅用於人稱，男性撈性別毋明嘅情況下使用
|-
| 牠、它（物） || 其 （渠） || 中國係亞洲國家，其有十二億人口 || 百科愛客觀表述，'''人'''以外嘅都歸做'''物'''
|-
| 她 || 姖 || 她是我的妹妹：姖係吾老妹 || 女性專用，描述國家等情形毋建議使用
|-
| 我的 || 吾 || 我的：吾/吾嘅 || 讀做ngà，部分情況下做得用“'''亻厓嘅'''”
|-
| 你的 || 若 || 你的：若/若嘅 || 讀做ngià，部分情況下做得用“'''汝嘅'''”
|-
| 他的 || 厥 || 他的：厥/厥嘅 ||讀做kià，部分情況下做得用“'''佢（姖、渠）嘅'''”
|-
| 這 || 邇 || 這本書：邇本書 || 讀做liá，é，tí或lí等
|-
| 那 || 介 || 那杯茶：介杯茶 ||
|-
| 這[麼]，那麼 || 恁 || 這樣：恁樣 || 讀做án或kán
|-
| 怎[麼樣] || 仰般 || 怎麼做：仰般做 ||
|-
| 的 || 嘅 || 祖父的眼鏡：阿公嘅目鏡 || 行文一致使用“'''个'''“（臺灣常用）也做得
|-
| 個 || 隻 || 三個：三隻 || '''個人'''、'''個位'''、'''個十百千萬''' 等固定用語毋適用
|-
| 什麼 || 麼嘅 || 為什麼：做麼嘅 || 
|-
| 不 || 毋 || 不要：毋愛 || 
|-
|未 || 吂 || 尚未（還沒有）：還吂 || 毋做得用在“未來”等固定用語
|-
|了 || 矣 || 他來了：佢來矣 || 讀做ê或lê
|-
| 是 || 係 || 我是中國人：亻厓係中國人 ||
|- 
| 要 || 愛 || 我要吃飯：亻厓愛食飯 ||
|-
| 給 || 分 || 給他：分佢 || 讀做pûn
|-
| 被 || 分 || 被他拿去：分佢拿去 || 讀做pûn
|-
| 和 || 撈 || 你和他：汝撈佢 || 讀做lâu
|-
| 吃 || 食 || 吃早餐：食朝 ||
|-
| ……裏（中） || ……肚 || 心中：心肚 ||
|-
| 邊 || 片 || 上邊：上片 || 用於表方位
|-
| 叫[做]、稱為 || 喊做 || 又稱為：又喊做 || 部分情況下做得用“安做”
|-
|}
<br />
　　上片列舉矣部分國客用語對照（涉及發音用到矣[[白話字]]），有關使用上嘅疑問，汝還做得到[[Help talk:推薦用語|討論頁]]發表話題討論。
