[[File:Flag of German Reich (1935–1945).svg|right|thumb|100px|]]
[[File:Reichsadler der Deutsches Reich (1933–1945).svg|right|thumb|100px|]]
[[File:Grossdeutsches Reich NS Administration 1944.png|right|thumb|250px]]
'''Nazi Tet-koet''' he 1933-ngièn chṳ 1945-ngièn khì-kiên [[Adolf Hitler]] khi̍p khì só liâng-thô ke [[Nazi-tóng]] só thúng-chhṳ ke [[Tet-koet]]. Nazi Tet-koet yû lióng-ke kôn-fông koet-miàng, fûn-phe̍t vi 1933-ngièn chṳ 1939ngièn sṳ́-yung ke "Thi-sâm Ti-koet"([[Tet-ngî]]: Drittes Reich) lâu 1939-ngièn chṳ 1945-ngièn ke "Thai Tet-koet Ti-koet" (Tet-ngî: Großdeutsches Reich). 1933-ngièn 1-ngie̍t 30-ngit, sṳ̀ -ngim Lien-pang Thai Chúng-thúng [[Paul von Hindenburg]] ngim-miang Nazi-tong tóng-khwui Hitler vi chúng-lî. 1934-ngièn 8-ngie̍t 2-ngit, Hindenburg phiàng-sí, Hitler sṳ̀n-vì ngièn-sú kiâm Ti-koet chúng-lî. Liá-he Nazi-tong chhai chhiòn-koet kien-li̍p thúng-chhṳ ke khôi-tôn. Chhai Nazi-tong thúng-chhṳ Tet-koet khì-kiên, Tet-koet koet-nui ke Yî-lun pûn siên-chhòn phu-chóng Joseph Goebbels só khúng-chṳ. [[Kiûn-sṳ]], chúng-chhu̍k-ho̍k, ngìn-khiéu chṳn-chhet tén pûn chok-vi [[kau-yuk]] chhung-tiám, thùng-sṳ̀  fu-ńg chhiu-ngia̍p lâu su kau-yuk ke kî-fi kám-séu. Nazi Tet-koet he [[1936-ngièn Ha-kui O-lìm-phit-khiet Yun-thung-fi]] ke kí-phan koet.
Nazi Tet-koet ke li̍t-sṳ́  he yit-thon khok-chông ke li̍t-sṳ́ . [[O-thi-li]] chhai 1938-ngièn lâu Tet-koet pìn-ha̍p, yit-ngièn heu Nazi Tet-koet khúng-chṳ [[Chia̍p-khiet-sṳ̂-lo̍k-fa̍t-khiet]]. 1939-ngièn 9-ngie̍t, Nazi Tet-koet ngi̍p-chhîm [[Pô-làn]], thiâu-hí [[Thi-ngi-chhṳ Sṳ-kie Thai-chan]]. 1941-ngièn Nazi Tet-koet tui [[Sû-lièn]] siên-chan, fat-thung [[Sû-Tet chan-chên]]. Chhai 1943-ngièn chô-to yit-lièn-chhon ke sṳt-phai heu, Nazi Tet-koet kiûn-chhui khôi-sṳ́  tak-chhiam chon-kûng vi-sú. Tet-koet sàng-sṳ chô-su mùng-kiûn thai kûi-mù vâng-cha, yì-yèn sùi-tén chan-chên ke chin-hàng, Tet-kiûn ya mien-lìm chṳ̂-ngièn tón-khiat mun-thì. 1945-ngièn chhû, sî-fông mùng-koet chhṳ-sî-hiong-tûng, yì Sû-lièn chet chhṳ-tûng-hiong-sî put-thon thôi-chin. Si-ngie̍t, Sû-lièn kiûn-chhui kûng-ngi̍p [[Pak-lìm]], Hitler chhṳ-sat. Ńg-ngie̍t Tet-koet thèu-hòng, lìm-sṳ̀  chṳn-fú kien-li̍p. Liuk-ngie̍t, mùng-kiûn fûn-khî cham-liâng Tet-koet, Nazi Tet-koet me̍t-mòng.
