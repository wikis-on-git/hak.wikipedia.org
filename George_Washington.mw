[[File:Gilbert_Stuart_Williamstown_Portrait_of_George_Washington.jpg|right|thumb|300px|George Washington.]]
'''George Washington''' ({{bd|1732-ngièn|2-ngie̍t 22-ngit|1799-ngièn|12-ngie̍t 14-ngit}}), 1775-ngièn chṳ 1783-ngièn [[Mî-koet Thu̍k-li̍p Chan-châng]] sṳ̀  chhṳ̍t-mìn thi-kiûn ke chúng-sṳ̂-lin, 1789-ngièn sṳ̀n-vì Mî-koet thi 1 ngim Chúng-thúng, chhai chiap-lièn lióng-kài sién-kí chûng tû tet-liáu chhiòn-thí sién-kí-thòn mò-yi-ngi kî-chhṳ̀, yit-chhṳ̍t tâm-ngim chúng-thúng chhṳ̍t-to 1797-ngièn. 

Washington chó-ngièn chhai [[Fap-koet lâu Yin-thi-ôn-ngìn Chan-châng]] chûng chên tâm-ngim kî-chhṳ̀  [[Thai-Yîn Ti-koet]] yit-fông ke chhṳ̍t-mìn-kiûn kiûn-kôn. Chṳ̂ heu chhai Mî-koet Thu̍k-li̍p Chan-châng chûng sut-liâng thai-liu̍k kiûn-thòn yàng-tet Mî-koet thu̍k-li̍p, kì khî-chhie̍t Kiûn-sṳ Chṳn-khièn ke thì-ngi, chhai 1783-ngièn fì-to kì chhai [[Vì-nùng-sân]] ke chông-yèn fì-fu̍k phìn-mìn sâng-fa̍t. 

1787-ngièn, Washington chú-chhṳ̀  [[Chṳ-hièn Fi-ngi]]. Fi-ngi chṳ-thin liáu hien-chhai ke [[Mî-koet Hèn-fap]]. 1789-ngièn, kì kîn-ko chhiòn-thí sién-kí-thòn mò yi-ngi ke kî-chhṳ̀ yì sṳ̀n-vì Mî-koet thi-yit ngim Chúng-thúng. Kì chhai lióng-kài ke ngim-khì chûng sat-li̍p liáu hí-tô chhṳ̀ -sa to kîm-hâ ke chṳn-chhet lâu chhòn-thúng. Chhai lióng-kài ngim-khì kiet-suk heu, kì chhṳ-ngien piong-hi khièn-li̍t put chai mèu-khiù sa-ngim. 

Kì pan-yên liáu Mî-koet thu̍k-li̍p chan-châng lâu kien-koet chûng chui chhùng-yeu ke kok-set, Washington thûng-sòng pûn chhṳ̂n-vì Mî-koet koet-fu. Ho̍k-chá chiông kì lâu [[Abraham Lincoln]] lie̍t-vì Mî-koet li̍t sṳ́  sông chui ví-thai ke Chúng-thúng.

{{Mî-koet chúng-thúng}}
{{authority control}}
[[Category:Mî-koet chúng-thúng]]
