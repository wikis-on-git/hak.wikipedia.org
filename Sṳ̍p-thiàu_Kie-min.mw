[[File:Decalogue parchment by Jekuthiel Sofer 1768.jpg|right|thumb|250px|Yit-puk 1768-ngièn chṳ-chok ke [[Yù-thai-kau]] Sṳ̍p-thiàu Kie-min sû-kién.]]
'''Sṳ̍p-thiàu Kie-min''' he [[Sṳn-kîn]] ki-chai ke Song-ti [[Yâ-fò-fà]] chia-khiéu [[Yî-set-lie̍t]] ke siên-tî lâu chung-phu chhu̍k liâng-siu [[Mô-sî]] hiong Yî-set-lie̍t mìn-chhu̍k pân-pu ke Sṳ̍p-thiàu kûi-thin. Kîn-kí Sṳn-kîn ki-chai liá-he Song-ti chhîn-chhṳ yung chṳ́-thèu siá-chhai sa̍k-pán song, yèn-heu pûn-ngìn piong-hâ [[Yok-khui]] nui. 
Sṳ̍p-thiàu Kie-min tui Yî-set-lie̍t-ngìn ke sên-fa̍t yû kóng-fat ke yáng-hióng, than-he [[Yâ-sû]] ya chên-sûn chṳ́-chhut, [[Yù-thai-ngìn]] ku-yi chhìm-cháu li̍t-fap ke khûng-vi, chit tîn-ko li̍t-fap ke yok-suk. 

== Nui-yùng ==
* Thi-yit kie: [[Song-ti]] [[Yâ-fò-fà]] yî-ngoi, cho-m̀-tet kin-pai phe̍t-ke sṳ̀n-mìn. (3-chiet) 
* Thi-ngi kie: Cho-m̀-tet vi chhṳ-kâ tiâu-khiet ngiéu-siong. (4-6 chiet)
* Thi-sâm kie: Cho-m̀-tet lám-sám yung Song-chú —— ngì Song-ti ke miàng. (7-chiet) 
* Thi-si kie: Oi chûn-sú [[ôn-sit-ngit]] cho sṳn-ngit. (8-11 chiet) 
* Thi-ńg kie: Oi hau-kun yà-ôi. (12-chiet) 
* Thi-liuk kie: Cho-m̀-tet chhṳ̀ ngìn. (13-chiet) 
* Thi-chhit kie: Cho-m̀-tet fam kiên-yìm. (14-chiet) 
* Thi-pat kie: Cho-m̀-tet thêu-nâ. (15-chiet)
* Thi-kiú kie: Cho-m̀-tet cho ká kien-chṳn hoi-ngìn. (16-chiet) 
* Thi-sṳ̍p kie: Cho-m̀-tet thâm phe̍t-ngìn ke vuk; ya cho-m̀-tet thâm phe̍t-ngìn ke pû-ngiòng, nù-phu̍k, nù-pî, ngiù, lì, ya-he khì-thâ ke tûng-sî. (17-chiet)

== Chhâm-kháu ==
* [http://www.gods-10-commandments.com/index.html Sṳ̍p-thiàu Kie-min]

[[Category:Yù-thai-kau]]
[[Category:Kî-tuk-kau]]
