[[File:NorthSeaCurrents.png|right|thumkb|400px| Pet-hói.]]
'''Pet-hói''' ([[Nò-vî-ngî]]: Nordsjøen; [[Shuì-tién-ngî]]: Nordsjön; [[Tan-ma̍k-ngî]]: Nordsøen fe̍t Vesterhavet; [[Tet-ngî]]: Nordsee; [[Hò-làn-ngî]]: Noordzee; [[Fap-ngî]]: Mer du Nord; [[Yîn-ngî]]: North Sea) he [[Pet Thai-sî-yòng]] ke yit phu-fûn, vi-yî [[Thai Put-lie̍t-tiên-tó]] yî tûng, [[Sṳ̂-khâm-tit-nâ-vì-â]] pan-tó sî-nàm lâu [[Êu-chû Thai-liu̍k]] yî pet. Pet-hói hói-tái yû fûng-fu ke [[sa̍k-yù]] tú-chhông. 
Pet-hói hiong sî-nàm thûng-ko [[Tô-fu̍t-ngì hói-hia̍p]] lâu [[Yîn-kit-li Hói-hia̍p]] lâu [[Khái-ngì-thi̍t-hói]] siông-thûng, hiong tûng thûng-ko [[Sṳ̂-khà-kak-là-khiet Hói-hia̍p]] lâu [[Khà-thi̍t-kâ-thi̍t Hói-hia̍p]] lâu [[Pô-lò-ke-hói]] siông lièn, hiong pet he [[Nò-vî-hói]]. 
Pet-hói chû-piên ke koet-kâ yû [[Yîn-koet]], [[Nò-vî]], [[Shuì-tién]], [[Tan-ma̍k]], [[Tet-koet]], [[Hò-làn]], [[Pí-li-sṳ̀]] lâu [[Fap-koet]]. Chhùng-yeu sàng-sṳ yû [[Â-pak-tên]], [[Oi-tên-páu]], [[Kâ-lòi]], [[O-sṳ̂-thán]], [[Lu̍k-thi̍t-tan]], [[Hói-ngà]], [[Hâ-le̍t-mê]], [[Vî-liâm-kóng]], [[Put-lòi-mòi-hâ-fûn]], [[Khù-khiet-sṳ̂-kóng]], [[Âi-sṳ̂-pí-yok]], [[Pî-ngì-kîn]], [[Kô-tet-páu]] tén tén. Chhṳ́ -ngoi [[Lùn tûn]], Put-lòi-mòi-hâ-fûn lâu [[Hon-páu]] he Pet-hói chhùng-yeu ke nui-liu̍k kóng-sàng.

[[Category:Hói-yòng]]
