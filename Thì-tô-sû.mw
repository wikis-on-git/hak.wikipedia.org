'''Thì-tô-sû''' he [[Sîn-yok Sṳn-kîn]] chûng [[Pó-lò sû-sin]] ke khì-chûng yit-kién. Thì-tô su̍k-yî fî Yù-thai-ngìn chûng kûi-sin Kî-tuk chui chó-khì ke yit-phî. Tîn-vi kì hàn-mò su-tó [[kot-lî]], chên-sûn tì [[Yâ-lu-sat-lâng|Yâ-lu-sat-lâng-sàng]] pûn Pó-lò ngiâ-lòi khong-ngi. Pó-lò chṳ̂-heu pûn tai-liâng sin [[Yâ-sû]], Thì-tô chên kiên-sùi kì fu Yâ-lu-sat-lâng fi-ngi. Tì Pó-lò thi-sâm-chhṳ lî-hàng pu-tho chûng, Thì-tô pûn-ngìn vî-phai chṳ [[Kô-lìm-tô]] kau-fi phan-lî, heu-lòi pûn phai-vông [[Khiet-lî-thi̍t]], thoi-péu sṳ́-thù kam-tuk kau-fi. Pó-lò tì pún sû-sin chûng kú-li kì thûng-vông [[Nì-kô-phô-lî]], [[Mâ-thai]] siông-fi. Mâ-thai khó-nèn he Thì-tô ke ku-hiông; liá-he Sṳn-kîn yû-kôan Thì-tô chui-heu yit-chhṳ ke ki-chai. 
Pún-sû lâ [[Thì-mô-thai-chhièn-sû]] tì siông-thùng sṳ̀-kiên siá-hâ, siá-chok sṳ̀-kiên he kûng-ngièn liuk-sṳ̍p-sâm-ngièn chṳ liuk-sṳ̍p-ńg-ngièn chṳ̂-kiên. Siá-chok thi-tiám khó-nèn ya-he tì [[Mâ-khì-tun]], thung-kî chṳ-yi siông-thùng, muk-tit he kau-thô [[Pó-lò]] ke chhu-sú sat-li̍p chóng-ló khi̍p mu̍k-yông kau-fi.

[[Category:Sṳn-kîn]]
[[en:Epistle to Titus]]
[[ar:رسالة بولس الرسول إلى تيطس]]
[[de:Brief des Paulus an Titus]]
[[es:Epístola a Tito]]
[[fr:Épître à Tite]]
[[fur:Letare a Tît]]
[[id:Surat Paulus kepada Titus]]
[[it:Lettera a Tito]]
[[jv:Kitab Titus]]
[[la:Epistula ad Titum]]
[[nl:Brief van Paulus aan Titus]]
[[ja:テトスへの手紙]]
[[no:Paulus' brev til Titus]]
[[pl:List do Tytusa]]
[[pt:Epístola a Tito]]
[[ru:Послание к Титу]]
[[sm:O le tusi a Paulo ia Tito]]
[[fi:Kirje Titukselle]]
[[sv:Titusbrevet]]
[[zh:提多書]]
